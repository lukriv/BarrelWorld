<?xml version="1.0" encoding="UTF-8"?>
<!--
To change this template, choose Tools | Templates
and open the template in the editor.
-->


<root>
  <chapter id="1">
    <scene id="0">
        <desc lang="cs">
			<![CDATA[<p>Na severu Sommerlundu panuje už po mnohá staletí mezi Bojovnými rytíři zvyk posílat
			potomky v určitém věku do kláštera Kai. Po několik let tam získávají dovednosti a smysl pro kázeň a řád,
			které od nepaměti šlechtí jejich vznešený rod.</p>
			<p>Mniši z kláštera Kai mistrně ovládají řadu bojových umění a výcvik pod jejich velením
			je tvrdý a namáhavý. Přesto je jejich svěřenci oddaně milují a váží si jich. V den, kdy mladí rytíři
			Kai zvládnou všechny dovednosti a vědomosti řádu Kai (ostatním smrtelníkům nedostupné),
			vracejí se do svých domovů tělesně i duševně připraveni pro boj, jenž neustále hrozí
			ze strany Temných pánů ze západu. Před dávnými řasy, ve věku Černé luny, vedli Temní páni válku
			proti Sommerlundu. Vleklý konflikt byl pro sommerlundské těžkou a hořkou zkouškou odříkání a vzdoru,
			jež vyvrcholila vítězstvím Sommerlundu ve velké bitvě u Maakengorgu. Sommerlundský král Ulnar
			se spojenci z Durenoru zaútočili na vojsko Temných pánu v Moyturském průsmyku a zatlačili je
			do bezedných pustin Maakengorgu. Nejmocnějšího z Temných pánů, Vashnu, probodl vlastním mečem král Ulnar,
			tím mečem, jenž je znám jako Sommerswerd. Slunečný meč. Tehdy Temní páni přísahali pomstu
			celému Sommerlundu a zejména Ulnarovu rodu.</p>
			<p>Jsi Osamělý Vlk, mladý rytíř Kai a před dvěma dny byla tvoje zem zatažena do války.
			Obrovská armáda Temných pánů náhle vtrhla do Sommerlundu a úplně zpustošila klášter Kai.
			Všichni Kai Lordi se právě účastnili Fehrmarnova svátku, když byl klášter obklíčen a zničen,
			přičemž byli všichni zabiti. Ty, jediný Kai Lord, který masakr přežil, jsi přísahal, že pomstíš
			jejich smrt. Věděl jsi. Že tvým prvním úkolem je varovat krále, neboť bez Kai Lordů stojících
			v čele jeho armád, by tvoje země, Summerlund, nebyla schopna včasné mobilizace, aby dokázala útok
			Temných pánů odrazit. Tvoje cesta ke králi byla opravdu nebezpečná. Nepřítel ovládl většinu země
			a směřoval do hlavního města Holmgardu. Ale navzdory tomu jsi splnil svůj úkol a varoval jsi krále.
			Ten tě pochválil za tvůj um a statečnost, ale zároveň ti sdělil, že tvé poslání ještě nekončí:
			Kai Lordi jsou mrtví, takže v celém Magnamundu zbyla pouze jediná síla, která by mohla zachránit
			tvou zemi před Temnými pány ‐ Sommerswerd. Po přemožení Vashny byl Sommerswerd předán
			spojencům z Durenoru na znamení důvěry a věrnosti, která mezi oběma královstvími existuje.
			Na oplátku dal durenorský král Alin Summerlundu nádherný zlatý prsten s výsostným znakem Durenoru.
			Tento prsten je znám jako Hammerdalská pečeť. Tenkrát král Alin přísahal, že jestli někdy
			Temní páni opět ohrozí Summerlund, Durenor přijde na pomoc svým spojencům.</p>
			<p>Král ti dal Hammerdalskou pečeť. Tvým úkolem je jet do Durenoru a přivést Sommerswerd zpět.
			Mezitím nepřítel prorazil skrze vnější opevnění do města a připravuje se na obléhání městských hradeb.
			Až tě kapitán D‘Val dovede do královské zbrojnice, aby tě vyzbrojil na cestu, měj stále
			na paměti králova slova: ʺČtyřicet dní, Lone Wolfe. Jsme schopni se jim bránit jenom čtyřicet dní.ʺ</p>]]>
		</desc>
		<actions>
			<action_move target="355">
				<desc lang="cs">Pokračuj</desc>
			</action_move>
		</actions>
    </scene>
  </chapter>
</root>