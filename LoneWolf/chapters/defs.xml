


    <scene id="1">
        <desc lang="cs">
			<![CDATA[<p>Cítíš, že otálení u doutnajících trosek kláštera není bezpečné a mohlo by
			být osudné, kdyby se okřídlené nestvůry vrátily a našly tě tu. Je třeba co
			nejrychleji vyrazit do sommerlundské metropole, do Holmgardu, a vylíčit
			králi tragickou událost, která postihla klášter, oznámit mu, že výkvět
			bojovníků Kai byl zákeřně do jednoho vyvražděn a ty, učedník Kai, jsi
			stejnému osudu unikl jen náhodou. Ted stojí sommerlundští bezmocní proti
			odvěkým nepřátelům, vždyť jen rytíři Kai mohli vést sommerlundská
			vojska do úspěšného boje proti Temným pánům a všem, kteří jsou v jejich
			službách.</p>
			<p>Se stěží zadržovanými slzami dáváš věčné sbohem svým mrtvým druhům a
			učitelům. Šeptáš třesoucím se hlasem slib pomsty za jejich úkladné zabití.
			S hlavou sklopenou se obracíš zády k troskám a opatrně sestupuješ příkrou
			strání dolů.</p>
			<p>U úpatí vrchu se stezka dělí. Obě pěšiny, které vedou dál, míří k rozlehlým
			lesům.</p>]]>
		</desc>
		<events>
			<event name="dead" />
			<event name="add_item_to_character" item_needed="meal" />
			<event name="remove_item_from_character" item_needed="random_weapon" />
			<event name="add_item_to_scene" item_needed="broadsword"  />
			<event name="add_gold_to_scene" gold_count="12" />
			<event name="add_gold_to_character" gold_count="12" />
			<event name="add_gold_to_character" gold_count="-12" /> <!-- Remove gold from character -->
			<event name="lotery">
				<selection numbers_from="0" numbers_to="4">
					<event name="add_item_to_scene" item_needed="broadsword"  />
					<event name="add_item_to_scene" item_needed="meal"  />
				</selection>
				<selection numbers_from="5" numbers_to="9">
					<event name="add_gold_to_scene" gold_count="12" />
				</selection>
			</event>
			<event name="character" cond_actual="-2" />
		</events>
		<actions>
			<action_create_character target="1" />
			<action_fight win="13" retreat="54" lost="55" turn_to_retreat="2" turn_to_win="3">
				<fight_event attack_actual="-1" cond_actual="-1" duration="2" canceled_by_item="lonewolfItem" canceled_by_skill="lonewolfSkill" />
				<enemy attack="16" condition="24" >
					<title lang="cs">enemy_name</title>
					<skill name="skillname" attack_actual="5" canceled_by_skill="enemy_skill_name" canceled_by_item="enemy_item" />
				</enemy>
			</action_fight>
			<action_lotery>
                <selection numbers_from="0" numbers_to="4" target="343" />
                <selection numbers_from="5" numbers_to="9" target="276" />
           </action_lotery>
		    <action_move target="85" skill_needed="lonewolfSkill" item_needed="lonewolfItem" />
				<desc lang="cs">description</desc>
			</action_move>
			<action_move target="85" conditioned=""> <!-- is enambled only when other skill or item conditioned actions are disabled -->
				<desc lang="cs">description</desc>
			</action_move>
		</actions>
		<items>
			<item name="healing_potion" />
		</items>
		<merchandise>
			<buy item="itemname" gold_count="goldcount" />
			<sell item="itemname" gold_count="goldcount" />
		</merchandise>
    </scene>

1
Cítíš, že otálení u doutnajících trosek kláštera není bezpečné a mohlo by být osudné, kdyby se okřídlené nestvůry vrátily a našly tě tu. Je třeba co nejrychleji vyrazit do sommerlundské metropole, do Holmgardu, a vylíčit králi tragickou událost, která postihla klášter, oznámit mu, že výkvět bojovníků Kai byl zákeřně do jednoho vyvražděn a ty, učedník Kai, jsi stejnému osudu unikl jen náhodou. Ted stojí sommerlundští bezmocní proti odvěkým nepřátelům, vždyť jen rytíři Kai mohli vést sommerlundská vojska do úspěšného boje proti Temným pánům a všem, kteří jsou v jejich službách.
Se stěží zadržovanými slzami dáváš věčné sbohem svým mrtvým druhům a učitelům. Šeptáš třesoucím se hlasem slib pomsty za jejich úkladné zabití.  S hlavou sklopenou se obracíš zády k troskám a opatrně sestupuješ příkrou strání dolů. 
U úpatí vrchu se stezka dělí. Obě pěšiny, které vedou dál, míří k rozlehlým lesům.
Chceš-li se vydat po cestě, která mizí v lese napravo, otoč na 85.
Pokud se chceš raději držet pěšiny směřující k lesu po levé straně, otoč na 275.
Nebo, pokud chceš využít své zvláštní schopnosti a poradit se se svým Šestým smyslem, otoč na 141. 
2
Jak se prodíráš houstnoucím lesem dál a dál, výkřiky Giaků za tebou slábnou, až konečně neslyšíš nic. Na vteřinku ztrácíš ostražitost a ulehčené vydechuješ, ale to se nevyplácí: nevšiml sis včas nízko rostoucí sukovité větve a tečí ležíš jak dlouhý tak široký zapleten do změti větví a hustého podrostu.
Použij známým způsobem Tabulku náhody a zvol číslo.
Pokud ti vyšlo číslo 0 - 4, otoč na 343.
Jestli jsi zvolil číslo 5 - 9, obrať na 276.
3
Kráčíš těsně za důstojníkem, procházíte klenutým vchodem a vystupujete po několika stupních nahoru do podlouhlého sálu. Ve velkém spěchu vás míjejí vojáci, vybíhají ven a na zdobených pergamenových svitách roznášejí rozkazy velitelům v ulicích města. Přistupuje k tobě muž divokého vzezření se zjizveným obličejem, oděný do roucha v královských barvách, a vyzývá tě, abys ho následoval dovnitř do Pevnosti. Pokud se ti jeho návrh zamlouvá a chceš s ním jít, obrat na 196.
Jestli raději jeho nabídku odmítneš a vrátíš se na hustě zalidněnou ulici, obrať na 144.
4
Je to malá kanoe pro jednoho člověka a je ve zuboženém stavu. Dřevo zetlelo a popraskalo, člun má trhliny na mnoha místech. Rychle zalepuješ nejhorší díry hroudami jílu a vyléváš vodu. Zdá se, že se ti podařilo alespoň na chvíli loďku opravit. Svoje věci si ukládáš do člunu a vyplouváš dolů po proudu. Jako pádlo ti slouží kus dřeva z naplavenin u břehu. Usilovně pádluješ dolů po proudu. Po chvíli slyšíš z levého břehu dusot koňských kopyt. Trvá jen okamžik, než zjistíš, že koně cválají směrem k tobě.
Skryješ-li se před neznámými jezdci na dně kanoe, obrať na 75.
Pokud chceš naopak upoutat jejich pozornost, otoč na 175.
Pokud ovládáš Šestý smysl a chceš této dovednosti využít, obrat na 218.
5
Po hodině chůze se cesta začíná stáčet k východu. Před sebou máš mělký brod, od kterého prudce tekoucí potok pokračuje znovu zúženým skalnatým korytem k jihu. Těsně před brodem tě čeká rozcestí: tvá stezka se tam kříží s širší pěšinou, jež směřuje od severu k jihu. S vědomím, že severní cestička by tě odvedla pryč od tvého cíle, od hlavního města, obracíš se na křižovatce k jihu.
Obrať na 111.
6
Z dálky k tobě doléhá dusot blížících se koní. Krčíš se za stromem a cekáš, až jezdce zahlédneš. Poznáváš členy královské gardy v uniformách armády Jeho Veličenstva. Rozmysli si, co teď podnikneš.
Chceš-li na ně zavolat, obrať na 183.
Pokud je necháš projet kolem a chceš dál pokračovat lesem, obrat na 200.
7
Na okamžik, který se ti zdá věčností, jsi zmítán a vlečen davem navzdory tvé vůli s sebou, jako když prudký proud unáší bezmocný list. Zoufale se snažíš udržet se na nohou, ale jsi zesláblý a malátný po všech útrapách, které máš za sebou, a nohy máš jako z olova. Náhle se ve tvém zorném poli objevilo dlouhé a úzké schodiště stoupající vzhůru ke střeše jakési hospody. S vypětím posledních zbytků sil se prodíráš ke schodům a pak zvolna stoupáš nahoru. Odtud se ti otevírá úchvatný výhled na členité střechy, stříšky a věže Holmgardu. V pozadí se v záři slunečních paprsků lesknou kamenné zdi Pevnosti. Všechny stavby hlavního města se tisknou blizoučko k sobě, a tak je s trochou šikovnosti snadné přeskakovat ze střechy na střechu. Skutečně taky v minulosti většina obyvatel Holmgardu s oblibou využívala "vzdušných cest" (jak zkratky přes hřebeny střech mezi sebou označovali), zvlášť v období dlouhotrvajících podzimních dešťů, kdy se nevydlážděné chodníky mění v takřka neschůdná bahniska. Ale po několika tragických pádech z výšky král vydal zákaz je používat. Po zralé úvaze dospíváš k závěru, že "vzdušné cesty" představují jedinou šanci, jak se dostat ke králi.
Podařilo se ti překonat vzduchem několik ulic a teď tě od Pevnosti dělí jediná ulice, ale právě tady končí řetězec snadno schůdných hřebenů. Při představě, že bys měl stejným způsobem pokračovat dál a skočit na protější střechu, cítíš žaludek až v krku. Ale jsi odhodlán dosáhnout Pevnosti za každou cenu a riskovat i život, abys splnil své poslání. Přemáháš strach. Hledáš místo k co nejdelšímu rozběhu. Krev ti buší ve spáncích, rozbíháš se a těsně před propastí se mohutně odrážíš a s očima toužebně upřenýma na okraj protější střechy letíš volným prostorem.
Zvol poslepu číslo z Tabulky náhody.
Pokud ti vyšlo číslo 0 - 2, obrať na 108.
Pokud ti vyšlo číslo 3 - 9, obrať na 25.
8
Nasloucháš hlasu Šestého smyslu, který tě varuje: na jihu zuří krutá bitva. Ale rozum ti zároveň napovídá, že k cíli vede nejrychleji jižní cesta.
Obrať na 70 a vyber si tam trasu.
9
Nemůžeš se ani hnout: jakási mocná síla tě ochromila, zbavila vlastní vůle a udržuje tě v nehybnosti. Aniž bys chtěl, fascinovaně upíráš oči na ústa kostry. Z hloubky pod zemí vychází podivné tlumené hučení a chvění, připomínající bzukot milionů divokých včel. Prázdnými očními důlky mrtvého krále projel matný červený záblesk a současně sílí zlověstný hukot pod zemí, až se mění v ohlušující burácení. Není pochyb: jsi ve spárech nepřítele daleko mocnějšího a silnějšího, než jakým jsou Temní páni - jsi v moci věčného zla!
Máš-li Vordakův drahokam, obrať na 236.
Pokud ne, pak otoč na 292.
10
Pot se z tebe řine proudem a nohy bolí. Nedaleko před sebou vidíš skupinu srubů.
Pokud chceš vstoupit do některého stavení a na chvilku si oddychnout, obrať na 115.
Dáváš-li přednost pokračování v cestě, otoč na 83.
11
Nenápadně jsi vklouzl úzkými dvířky do stáje a teď rychle ukrýváš léčitelův vlněný plást do slámy. Bude rozhodně lepší, když předstoupíš před krále a jeho nejbližší spolupracovníky jako rytíř řádu Kai než jako šaman. Už neztrácíš zbytečně ani vteřinu a spěšně míříš k Velkému sálu na opačné straně nádvoří.
Obrať na 139.
12
Ozbrojený strážce si tě prohlíží s neskrývaným podezřením a pak z ničeho nic přiráží dveře. Z vnitřku vozu k tobě doléhá vzrušený hovor. Po chvíli se dveře znovu otevírají a tentokrát se vyklání sám zámožný kupec, majitel vozu i zboží. Nabízí ti svezení, ale chce 10 Zlatých.
Máš-li deset Zlatých a jsi-li ochoten kupci zaplatit, obrať na 262.
Pokud žádné zlaťáky nemáš nebo nechceš zaplatit, otoč na 247.
13
Pěšina brzy ústí na rozlehlou mýtinu. V jejím středu se hrdě pne nejvyšší a nejrozložitější strom, jaký jsi kdy viděl. V koruně za masivními a bohatě obrostlými větvemi skrývá obydlí, chaloupku ve výšce tak osmi až deseti metrů, která může při letmém pohledu uniknout pozornosti náhodného kolemjdoucího. Žádný žebřík nevidíš, ale kúra starého stromu je rozpukaná a nabízí dostatek opěr pro nohy.
Pokud chceš vyšplhat na strom a porozhlédnout se po obydlí v jeho koruně, obrať na 307.
Pokud chceš spěchat dál, otoč na 213.
14
Právě jsi celý zadýchaný dosáhl vrcholku zalesněného vršku, na kterém několik obrovských balvanů utvořilo nepravidelný kruh. Najednou zpozorníš, protože za balvanem po tvé levé ruce se ozývá hluboké bručení.
Jestliže saháš po zbrani a chystáš se bojovat, otoč na 43.
Pokud se ti zdá jistější cesta ústupu a chceš utíkat pryč, obrať na 106.
15
Namáhavě se prodíráš hustou temnou spletí větví a větviček a plazivých šlahounů. Nakonec s úlevou vcházíš na rozsáhlou paseku rozzářenou oslnivým světlem. Uprostřed mýtiny na kamenném kvádru leží meč, opatřený černou koženou pochvou. K rukojeti meče někdo připevnil rukou psanou cedulku, ale zpráva na ní je v jazyce tobě zcela neznámém. Jestli chceš, můžeš si meč odnést a připsat ho na Průvodní listinu. Z mýtiny vedou tři cesty.
Rozhodneš-li se pro východ, obrať na 207.
Jestli chceš jít na západ, otoč na 201.
Pokud chceš jít na jih, otoč na 35.
16
Podařilo se ti osvobodit jednoho z koní, kteří táhnou kupecký vůz. Divoce se zmítá, protože ho splašil pach blížících se vlkodlaků a ďábelský ryk jejich pánů, Giaků.
S připravenou zbraní pobízíš vzpínající se zvíře vstříc blížícím se bestiím. Vzdálenost mezi vámi se kvapem zmenšuje, na čtyřicet padesát metrů zřetelně rozeznáváš kopí, hrozivě namířená proti tobě. Sedíš v sedle jako přibitý a s napětím očekáváš další vývoj událostí.
Obrať na 192.
17
Kraan má tesáky ostré jako břitva a neustále jsi jimi ohrožován. Zvedáš zbraň, abys obludě zasadil smrtelnou ránu, ale v tu chvíli tě Kraan sráží mohutnými křídly k zemi. Zjišťuješ, že udržet se na nohou nebude vůbec jednoduché.
Odečti jeden bod z UMĚNÍ BOJE a bojuj s Kraanem. Kraan: UMĚNÍ
BOJE 16, KONDICE 24 Pokud jsi nad netvorem zvítězil, rychle sestup po
vzdálenější straně svahu dolů, aby ses vyhnul Giakům. Zvol číslo v
Tabulce náhody.
Pokud ti padla 0, otoč na 53.
Pokud jsi zvolil 1 - 2, otoč na 274.
Pokud jsi zvolil 3 - 9, otoč na 331.
18
Probudily tě podezřelé zvuky. Na protějším břehu jezera vidíš míhající se
postavy Drakkarimů a smečku vlkodlaků i s jejich pány. Ke všemu jsi
zpozoroval, že se od lesa blíží Kraan a teď přistává na střeše nevelké
dřevěné chatky. Velí mu červeně zahalený netvor. Náhle Kraan znovu
vzlétá a pátravě krouží nad jezerem a okolním porostem, kde se ukrýváš.
Chceš-li zajet hlouběji do lesa, obrať na 239.
Chceš-li využít toho, že ovládáš Kai disciplínu Maskování, otoč na 114.
Pokud se chceš s netvorem utkat, obrať na 29.
19
Skrz vysoké stromy vidíš dobře na cestu, a tak sis včas všiml nepropustné
houštiny přímo před tebou. Tvoří ji divoká změť šlahounů hustě pokrytých
dlouhými, doruda zbarvenými trny. Slyšel jsi o takových rostlinách hodně
vyprávět - říká se jim "trny spánku", protože v okamžiku, kdy se o ostrý trn
poraníš, pocítíš slabost a ospalost.
"Trnům spánku" se můžeš vyhnout, když se vrátíš na pěšinu. Otoč na 272.
Nebo se můžeš pokusit proniknout hustým křovím a dostat se tak hlouběji
do lesa. Obrať na 119.
Pokud jsi zvládl umění Stopování, obrať na 69.
20
Zdá se, že ať tu bydlel kdokoliv, jistě odtud utíkal ve spěchu a teprve před
malou chvílí. Na stole zůstalo zpola snědené jídlo a čaj v konvici je ještě
vlažný. Při prohlídce truhly a malé skříně nalézáš batoh, potraviny (jsou to
dvě porce jídla) a dýku. Chceš-li si tyto věcí vzít, poznamenej si je do
Průvodní listiny a rychle pokračuj v cestě. Obrať na 273.
21
Urazil jsi asi tak dvě míle hustým stromovím, ale najednou se ti začíná
houpat půda pod nohama a mění se v bažinu.
Zvol známým způsobem číslo v Tabulce náhody.
Je-li to číslo menší než 5, tvůj kůň se náhle propadl až po břicho do bahna.
Jestliže ti padla 5 nebo vyšší číslo, podařilo se ti včas bažinu objet a obrať
na 189.
Pokud jsi uvízl, použij znovu Tabulku náhody.
Jestliže jsi teď zvolil číslo 7 nebo nižší, bahno dosahuje až do tvého
podpaží. Kůň naposledy zoufale ržá a pak celý mizí v bublajícím bahně.
Jestli ti padlo číslo vyšší než 7, doplazil ses na pevnou zemi a můžeš otočit
na 189.
Pokud ne, máš teď poslední šanci! Jakékoli jiné číslo než 9 znamená, že tě
ohavně páchnoucí bahno pohltilo a uchvátilo tak další oběť. Tvůj život i tvá
pout tady končí.
Ale jestli se ti podařilo poslepu ukázat na 9, obrať na 312.
22
Napínáš tělo ke skoku, jediným překvapivým pohybem odhazuješ velitele z
cesty a vyrážíš po silnici na útěk. Po několika krocích se za tvými zády
ozývá zlověstný zvuk kuše, která právě vystřelila šíp. Nepochybuješ, že
míří na tebe. Zvol číslo v Tabulce náhody.
Jestliže ti padla čísla 0 - 4, otoč na 181.
Pokud jsou to. čísla 5 - 9, otoč na 145.
IIII. Zdá se, že ozdobná zástrčka uzamyká dveře, ale v zámku je navíc klíčová
dírka.
23 -Ilustrace II
Chodba se po chvíli rozšiřuje a přechází v rozlehlý sál. Na vzdálenější
straně místnosti stoupá k ohromným dveřím kamenné schodiště. Po jeho
obou stranách planou černé svíce a přízračně osvětlují síň. S údivem
sleduješ, že po svících nestéká žádný vosk a že jejich plameny nehřejí. Od
podlahy až ke stropu pokrývají kamenné stěny pozůstatky prastaré rytiny.
Toužíš opustit co nejrychleji tato tísnivá místa, tuto děsivou hrobku. Bereš
chvatně za kliku, lomcuješ dveřmi, ale marně. Ukazuje se, že bohatě
zdobený zámek je uzamčen a klíčová dírka zeje prázdnotou.
Jestli chceš zámek rozebrat, obrať na 337.
Pokud ovládáš Kai disciplínu Ovládání hmoty myšlenkou, obrať na 151.
Vlastníš-li Zlatý klíč, otoč na 326.
24
Kupec volá na kočího, aby seskočil. "Jsme napadeni!" křičí a pak jeho
blahobytná tvář mizí z kulatého okénka vozu.
Jestli chceš seskočit z vozu, otoč na 234.
Pokud se rozhodneš přeběhnout přes vůz dopředu a popadnout otěže
spřežení, obrať na 184.
25
Dopadl jsi na protější střechu tak prudce, až sis vyrazil dech. Ležíš teď na
zádech a příšerně se ti točí hlava. Trvá snad minutu, než si uvědomíš, že se
ti skok podařil. Když se ujistíš, že jsi úplně v pořádku, vyskakuješ na nohy
a nedokážeš přitom potlačit výkřik radosti a obdivu nad vlastní dovedností
a odvahou. Rychle nalézáš cestu přes střechu na druhou stranu a šplháš po
dlouhém okapu na ulici pod tebou. Vidíš, že masivní železná brána
Pevnosti je dokořán a právě z ní vyjíždí kočár tažený dvěma velkými
koňmi. Zvířata vyděsil hlučný dav na ulici, vzpínají se, až kočár naráží do
pravého křídla brány. V nastalém zmatku využíváš příležitosti a
nepozorovaně pronikáš dovnitř těsně před tím, než strážce stačí bránu
přirazit. Otoč na 139.
26
Obezřetně se plížíš chodbou až k místu, kde se ostře stáčí k východu. V
dálce se mihotá zelenavé světýlko.
Chceš-li chodbou pokračovat, otoč na 249.
Chceš-li se vrátit a vyzkoušet trasu směřující k jihu, obrať na 100.
27
Už přes hodinu se držíš této stezky a při chůzi pozorně sleduješ nebe nad
hlavou, aby tě Kraan znovu nezaskočil. Kus před tebou leží napříč přes
cestu mohutný padlý strom. Jak přicházíš blíž, slyšíš hlasy, které vycházejí
zpoza kmene.
Chceš-li rovnou zaútočit, obrať na 250.
Chceš-li vyslechnout, co hlasy říkají, otoč na 52.
28
Po několika desítkách metrů se pěšina, po níž až dosud krátíš, spojuje s
jinou, mířící od severu k jihu.
Pokud se vydáš severním směrem, otoč na 130.
Chceš-li se obrátit k jihu, otoč na 147.
29
Odhodlaně vycházíš na břeh jezera a připravuješ se na střetnutí s
nepřítelem. Jsi spatřen! Kraan a jeho pán se řítí těsně nad hladinou přímo k
tobě. Jezdec v červeném vydal tak příšerný a pronikavý skřek, až ti tuhne
krev v žilách. Je to Vordak, nejmocnější z Temných pánů a jejich vůdce.
Vordak už je nad tebou a boj vypukne každým okamžikem. Pokud
nedokážeš ke své obraně použít Nehmotnou clonu, odečti předem dva body
z UMĚNÍ BOJE. Protivník na tebe totiž útočí jak ohromným těžkým
palcátem, tak duševní silou. Vordak: UMĚNÍ BOJE 17, KONDICE 25
Pokud jsi v boji zvítězil, obrať na 270.
30
Ve tvářích lidí čteš únavu a strach, mnozí z nich jsou vyhladovělí a u konce
svých sil. Urazili dlouhý kus cesty od chvíle, kdy opustili své hořící město.
Náhle slyšíš od severu známý zlověstný zvuk velkých křídel. Lidé zděšeně
zvedají oři k obloze, silnicí se nese vlna varovného volání: "Kraanové!
Kraanové! Zachraň se kdo můžeš!" Zástup se v panice rozbíhá na všechny
strany.
Těsně před tebou ujíždí vůz vezoucí malé děti. V prudkém trysku naráží
pravým předním kolem do výmolu, náprava se láme a povoz přepadá na
bok. Dětí křičí hrůzou.
Pokud chceš dětem přispěchat na pomoc, otoč na 194.
Jestli raději poběžíš do úkrytu pod stromy, obrať na 261.
31
Snažíš se uložit zraněného muže, jak nejlépe dovedeš.
Ale jeho rány jsou vážné a brzy upadá znovu do bezvědomí.
Pečlivě ho přikrýváš jeho pláštěm, pak se obracíš a mizíš v hlubinách lesa.
Otoč na 264.
32
Urazil jsi asi tři míle, když se před tebou objevily nezaměnitelné siluety
pěti velkých vlkodlaků. Na jejich hřbetech jedou Giakové. Máš dojem, že
se pohybují stejným směrem jako ty, ujíždějí po stezce, která míří na
otevřenou louku. Nečekaně se jeden vlkodlak s jezdcem odpojuje od svých
druhu a vrací se zpět směrem k tobě.
Jestli se chceš ukrýt v podrostu a nechat Giaka projít kolem, otoč na 176.
Pokud volíš boj, obrať na 340.
33
Na suché podlaze jeskyně leží vrstva prachu. V pološeru pronikáš hlouběji
a tím dál zřetelněji cítíš zatuchlý pach tlejícího masa. Po zemi se válejí
pozůstatky jakýchsi malých živočichů, jejich kosti, zuby, seschlé cáry kůží.
Jak tvůj pohled klouže po nevábných zbytcích, zastavuje se na něčem pro
tato místa nezvyklém: na jakémsi cípku látky. Zvedáš ho a ukazuje se, že je
to uzavřený plátěný váček. Skrývá v sobě tři Zlaté.
Ukládáš si mince do měšce a přitom rychle opouštíš jeskyňku, která patrně
slouží horské kotce jako doupě. Obezřetně scházíš z kopce dolů.
Otoč na 248.
III. Na Kraanově hřbetě se řítí z oblohy příšerné zjevení v červeném šatě.
34 - Ilustrace III
Úplně nečekaně a bez varování se na Kraanově hřbetě řítí z oblohy příšerné
zjevení. Z jeho skřeků ti tuhne krev v žilách. Je to Vordak, červeně oděný
mocný vůdce Temných pánů.
Už se snesl přímo nad tvou hlavu a ty nemáš jinou volbu než boj.
Pokud si nedokážeš vytvořit na svou ochranu Nehmotnou clonu, odečti
ještě před soubojem 2 body z konta UMĚNÍ BOJE. Vordak útočí nejen
těžkým černým palcátem, ale i svou duševní silou.
Vordak: UMĚNÍ BOJE 17, KONDICE 25
Pokud jsi zvítězil, obrať na 328.
35
Les před tebou se stává neprůchodným, pěšina víc a víc zarůstá trnitým
křovím a začíná být jasné, že tudy se dál nedostaneš. Rozhlížíš se pozorně
kolem sebe a díky tomu objevuješ v hustém porostu jinou, téměř ztracenou
v bujně rostoucí vegetaci. Nedá se nic dělat, budeš muset změnit směr a
nechat se vést touto cestou k východu.
Obrať na 207.
36
Žebřík, který spojuje letitou strážní věž se zemí, je stejně starý a zpuchřelý.
Stoupáš po něm vzhůru, ale několik příček pod tvou vahou praská.
Vyhledej číslo v Tabulce náhody.
Pokud je to číslo 4 nebo nižší, zřítil ses ze žebříku a ztrácíš 2 KONDIČNÍ
body. Otoč na 140.
Pokud ti padlo číslo 5 a vyšší, nespadl jsi a otoč na 323.
37
Zmáhá tě únava a hlad, musíš se aspoň na chvíli zastavit a něco pojíst. Po
krátkém odpočinku a po jídle míří tvoje kroky znovu k Pevnosti. Zeď
kolem ní je i na této straně vysoká a zcela nepřístupná. Obcházíš pomalu
strmou zeď, až nalézáš další vchod, který střeží, stejně jako předchozí, dva
strážci v brnění.
Chceš-li před ně předstoupit a vylíčit jim svůj příběh, otoč na 289.
Jestli ovládáš umění Maskování a chceš ho využít, otoč na 282.
38
Už přes půl hodiny se prodíráš lesem, bujným rostlinstvem a vysokým
kapradím. Naštěstí cestu křižuje malý čistý pramínek. Klekáš si u něj, aby
ses mohl napít a opláchnout si obličej. Voda je chladná a čistá a vlévá do
tebe nové síly. Po malé chvilce příjemně osvěžen vstáváš, překračuješ
pramínek a jdeš dál původním směrem.
Netrvá dlouho a lehký vánek od severu k tobě nese dým páleného dříví.
Pokud tě zajímá, odkud dým přichází, otoč na 128.
Jestli chceš raději zdroj kouře obejít, obrať na 347.
39
Za kmenem se na par minut rozhostilo napjaté ticho, pak se z úkrytu za
padlým stromem vynoří dva zarostlé ustrašené obličejíky. Podle očekávání
jsou to Kakarmové. Vyprávějí ti, co je potkalo. Západně odtud zůstala v
troskách jejich vesnice, kterou celý kmen Kakarmů spěšně opustil, když se
začala objevovat "černá křídla", jak nazývají všudypřítomné Kraany.
Kakarmové se rozprchli po lesích a teď se navzájem hledají. Oba
Kakarmové tato místa už dobře znají a mohou ti poradit. Pěšina, na které
stojíš, tady zdánlivě končí, ale když se budeš držet jejího směru, narazíš po
pár metrech chůze na starou strážní věž, pod níž se stezka štěpí do tří
směru. Východní cesta tě zavede až k silnici spojující Holmgard s
přístavem na severu, s Toranem. Děkuješ Kakarmům a loučíš se s nimi.
Obrať na 228.
40
Dlouho si z úkrytu zkoumavě prohlížíš sruby, abys včas objevil i tu
nejmenší stopu po nepříteli. Zastíněn vysokým kapradiním a hustými
stromy jdeš kolem dokola celé mýtiny. Když znovu narazíš na svou cestu,
spěcháš pryč z Mlhavého lesa.
Obrať na 105.
IV.Velitel Giaků dává pěti členům své tlupy rozkaz, aby na tebe zahájili
střelbu z luků
41 - Ilustrace IV
Po říčním břehu prchají tři členové pohraniční jízdní hlídky, v patách mají
Giaky, kteří je pronásledují na vrčících vlkodlacích.
Břeh je strmý a neposkytuje příliš bezpečný úkryt. Teď velitel Giaků
probíhá kolem tebe. Jsi spatřen! Dává rozkaz pěti členům své tlupy, aby
spustili střelbu z luků. Prší na tebe déšť černých šípů.
Chceš-li se vrhnout do proudu a plavat po řece dolů, obrať na 174.
Jestli se chceš raději skrýt mezi stromy na druhém břehu řeky, obrať na
116.
42
Po hodinové chůzi jsi právě dorazil k rozcestí. Nabízí ti volbu ze čtyř
možností.
Chceš-li pokračovat východním směrem, otoč na 86.
Chceš-li raději zamířit na sever, obrať na 238.
Pokud tě láká jih, Obrať na 157.
Dáváš-li přednost cestě k západu, obrať na 147.
43
Z úkrytu za balvanem vyrazil obrovský černý medvěd. Je si jist svou
kořistí, blíží se, tlamu má rozevřenou, plnou tesáků a jeho výraz prozrazuje
zuřivost, způsobenou bolestí.
Medvěd krvácí ze šíje a ze zad, vidíš, že utrpěl těžká poranění. Už nemůžeš
utéct, musíš bojovat.
Černý medvěd: UMĚNÍ BOJE 16, KONDICE 10
Pokud jsi medvěda přemohl, obrať na 195.
Po třech kolech boje ses dostal do pozice příznivé pro útěk. Chceš-li se
dalšímu boji vyhnout, obrať na 106.
44
Zcela nečekaně a bez jakéhokoliv varování stezka končí na okraji příkrého
srázu. Zem pod tvýma nohama se drolí a ujíždí. Ztrácíš rovnováhu a
střemhlav se řítíš dolů do hlubiny. Zvol číslo v Tabulce náhody.
Pokud ti vyjde číslo 0 - 4, otoč na 277.
Pokud ti tužka padne na číslo 5 - 9, obrať na 338.
45
Muži rozhodně nejsou těmi, za které se vydávají. Tunika, která halí velitele,
je sice pravá, ale na límci a kolem něho úplně zkrvavená, protože její pravý
majitel se stal obětí zákeřné vraždy a pak byl oloupen. Navíc nemají běžné
armádní zbraně. Ty jejich jsou draze a bohatě zdobené. Takové zbraně
vyrábějí jen mistři zbrojaři v Durenoru.
Velitel má na zádech jakýsi vak a přes něj pověšený samostříl. Jakýkoli
pokus o útěk by byl vyloženou sebevraždou. Musíš bojovat, protože v
okamžiku, kdy bys odhodil zbraně, by tě bez váhání zabili. Otoč na 180.
46
Urazil jsi další dvě míle, když tu les před tebou řídne a pomalu se otevírá
pohled na jezero s malou dřevěnou boudou na břehu. Muž zahalený do
pláštěnky ti jde vstříc a nabízí ti, že tě za dva zlaté převeze i s koněm přes
jezero.
Pokud chceš nabídku přijmout, obrať na 246.
Jestli nabídku odmítneš a pokusíš se jezero objet sám, otoč na 90.
Ovládáš-li Kai disciplínu Šestý smysl, otoč na 296.
47
Celý zpocený a udýchaný se škrábeš k vrcholku kopce. Náhle padá na
strmý svah velký okřídlený stín. Díváš se nahoru a vidíš Kraana kroužícího
nízko nad kopcem. Na jeho zádech sedí dva Giakové. Zůstaneš na místě a
budeš s Giaky bojovat tam, kde terén poskytuje určitou výhodu?
Pokud ano, pak otoč na 136.
Nebo zatneš zuby a doplazíš se k vrcholku kopce? V tom případě obrať na
322.
48
Šestý smysl tě varuje: napovídá, že ti, které máš před sebou, nejsou přátelé.
Obklopuje je viditelný opar zla. Slouží Temným pánům.
Musíš odtud rychle zmizet, dřív než tě objeví.
Obrať na 243.
49
Nakláníš se, aby sis mohl přečíst nápis, ale přesto stačíš alespoň koutkem
oka za závěsem zpozorovat pohyb jakéhosi stínu.
Vyber číslo z Tabulky náhody.
Pokud ti tužka padla na čísla 0 - 4, otoč na 339.
Jestli jsi zvolil čísla 5 - 9, Obrať na 60.
50
Z dálky sem doléhají zvuky bitvy.
Jestli chceš pokračovat v cestě směrem, odkud tyto zvuky přicházejí, otoč
na 97.
Pokud se raději chceš boji vyhnout, musíš změnit směr a otočit na 243.
51 - Ilustrace V
Vyšplhal jsi na říční břeh zpevněný kládami a prohlížíš si dřevěné valy
opevnění, které se v dálce ztrácejí. Dvě míle odtud zuří bitva a i tady už
jsou roubené zdi na mnoha místech probořeny po útocích Temných pánů.
Většina opevnění je vylidněna, vojáci odtud odešli, aby nahradili muže
padlé v bitvě.
Před sebou máš bránu, kterou můžeš projít. Pokud ji chceš využít, otoč na
288.
Jestli chceš místo toho přelézt zeď na nějakém vhodném místě, obrať na
221.
52
Aniž bys neznámé tvory vyrušil, podařilo se ti přiblížit se až do těsné
blízkosti stromu, který je zakrývá. Nikoho nevidíš, ale teď už poznáváš, že
hlasy nepatří lidem. Připomínají spíš jakési kvičení a mlaskání.
Pokud ovládáš Kai disciplínu Spřízněnost se zvířaty, obrať na 225.
Pokud ne, nezbývá ti než přelézt strom, ať už tam číhá cokoli. Obrať na
250.
V. V místech kde útočí Temní páni, jsou roubené valy pobořeny.
53
Celou pravou nohu máš v jednom ohni. Při pádu se ti zkroutila pod tělo,
které ji drtí vlastní vahou. Ať děláš, co děláš, nemůžeš nohu vyprostit.
Střemhlav ujíždíš po srázu hloub a hloub, marně se snažíš něčeho zachytit.
Přistáváš tak prudce u úpatí kopce, až ztrácíš vědomí.
Probouzí tě rezavá bolest v hrudníku. Otevíráš oči a vytřeštěně zíráš na
kopí, které tam vězí. Giak! S krutou zlomyslností ti protíná kopím levou
ruku. Instinktivně saháš po zbrani, ale o tu jsi přišel při pádu. Zcela vydán
na milost a nemilost krvelačnému Giakovi se loučíš se světem a poslední
věc, kterou vnímáš, je zubaté ostří netvorova kopí, jež se nezadržitelně blíží
k tvému hrdlu. Tady končí tvůj život.
54
Nebesa zůstávají hluchá k tvým prosbám i modlitbám. Těsně kolem hlavy
ti prolétá svištící kopí a vniká hluboko do koňské šíje. S bolestným
zaržáním padá kůň k zemi a oba v jednom klubku se zmítáte na cestě.
Omráčen pádem a drcen vahou mrtvého koňského těla přestáváš vnímat
svět. Odcházíš do temnot s obrazem míhajících se Giakových oštěpů.
Nepodařilo se ti splnit tvé poslání.
55
V okamžiku, kdy Giak skočil, vyrážíš kupředu i ty a zbraň máš připravenou
k úderu. V poslední chvíli strháváš nestvůru ze zad mladého kouzelníka.
Znovu se vrháš proti Giakovi a souboj na život a na smrt začíná. Díky
nečekanosti tvého útoku si můžeš připsat 4 body k UMĚNÍ BOJE pro dobu
celého zápasu. Ale nezapomeň je znovu odečíst, až bude po boji.
Giak: UMĚNÍ BOJE 9, KONDICE 9
Pokud jsi vyšel z boje jako vítěz, obrať na 325.
56
Slyšíš tlukot ohromných křídel. Nad stromy krouží Kraan, hlavní spojenec
Temných pánů. Bez otálení se krčíš do ohromného trsu kapradí, abys unikl
Kraanově nežádoucí pozornosti.
Nyní otoč na 222.
57
Celou chatu tvoří jen jedna místnost, jednoduše a prostě vybavená: dřevěný
stůl a u něj dvě lavice, v koutě prostorné lůžko svázané z několika otepí
slámy, pár lahviček s neznámými různobarevnými tekutinami a uprostřed
místnosti na podlaze tkaný koberec.
Pokud chceš prozkoumat zblízka obsah tajemných lahviček, obrať na 164.
Chceš-li odhrnout koberec, abys zjistil, neskrývá-li něco, otoč na 109.
Jestli chceš raději vyjít ven a podívat se do stáje, obrať na 308.
58
Přinutil ses k běhu a teď vyrovnaným tempem míříš dolů z hřebenu. Čas od
času pozoruješ západní obzor, kde se rozrůstají vojska Temných pánů. Zdá
se ti, jako by někdo vylil na hory obří kalamář a inkoust se teď rozlévá po
okolí.
Klušeš už asi dvacet minut, když tu vidíš po své pravici skupinu vlkodlaků,
která se formuje do šiku na mírném svahu a zřejmě ho hodlá přejít.
Pokud se ti zdá, že nejrozumnější bude, když se přitiskneš k balvanům
lemujícím silnici a v úkrytu vyčkáš, až vlkodlaci zmizí, otoč na 286.
Jestli ses rozhodl běžet dál, ale se zbraní nachystanou pro případný útok,
obrať na 160.
59
Pomalu si zvykáš na přítmí, které uvnitř panuje. Před sebou vidíš několik
schodů, nahrubo vytesaných do skály. To, co jsi považoval za vchod do
jeskyně, je ve skutečnosti ústí jakéhosi tunelu.
Pozorně sestupuješ dolů po kluzkých schodech. Na posledním stupni si
všímáš malé stříbrné skříňky.
Chceš-li ji otevřít, otoč na 124.
Pokud se ti zdá bezpečnější vrátit se zpět na denní světlo a pokračovat v
cestě, otoč na 106.
Chceš-li se pustit dál tunelem, abys prozkoumal, co skrývá, otoč na 211.
60
Těsně před tím, než tě navždy obestřela věčná temnota, vnímáš záblesk
dlouhé zahnuté ocelové dýky, kterou ti vzápětí mudrcův syn, vrah a lupič,
protíná hrdlo. A zde končí tvé poslání.
61
Konečně zbývá k dřevěnému opevnění, které chrání okrajové části města,
jen pár kroků. Jak se ženeš ke strážní vížce, slyšíš vzrušené výkřiky vojáků,
kterými tě povzbuzují. Děkuješ bohům, že tě posádka poznala, protože
určitě nevypadáš příliš důvěryhodně. Plaší máš samou díru, ruce rozedrané
a obličej plný šrámů a krvavých skvrn, takže bys byl k nepoznání i pro
nejlepšího přítele. Od hlavy až k patě jsi pokryt hřbitovním prachem.
Přebrodíš mělký potok a vrávoráš k bráně. Hrůzné setkání na hřbitově
zatíná až teď plně působit Odevzdaně padáš do natažených paží dvou
vojáků, kteří ti seběhli z valů na pomoc. Vyčerpán tělesně i duševně ztrácíš
vědomí.
Obrať na 268.
62
"Vojáci" leží mrtví u tvých nohou. Byli to bandité a lupiči, kteří pustošili
široké okolí, přepadali a okrádali uprchlíky z Toranu a drancovali opuštěné
domy a statky v celé oblasti.
Při prohledávání mrtvých těl jsi objevil 28 Zlatých a dva batohy, v nichž
jsou celkem tři porce jídla. Lupiči byli vyzbrojení kuší a třemi meči. Kuše
se během boje poškodila, ale meče jsou v pořádku a jeden z nich si můžeš
vybrat, chceš-li. Ještě jednou přehlížíš výbavu, je-li v pořádku, z opatrnosti
chvíli pozoruješ západní obzor a pak se už bez otálení dáváš znovu do
klusu směrem k vnějším hradbám hlavního města.
Obrať na 288.
63 - Ilustrace VI
Divoce a nebezpečně vyhlížející stařec na tebe bez ustání rozezleně křičí.
Obviňuje tě z rozpoutání války a proklíná všechny rytíře řádu Kai jako
spojence Temných pánů. Není ochoten naslouchat žádnému vysvětlování a
jediný argument, který na něho může zapůsobit, je boj.
Šílenec: UMĚNÍ BOJE 11, KONDICE 10
Pokud jsi zvítězil, otoč na 269.
VI. Šílený stařec na tebe křičí.
64
Z těžkého snu tě probouzí vřeštění Kraana kroužícího přímo nad vozem. Je
časné jitro, obloha září čistou modří. Ani ne čtvrt míle na cestě před
povozem vidíš skupinku vlkodlaků, kteří se chystají na vůz zaútočit. Nyní
je třeba jednat rychle.
Jestli chceš bez meškání popadnout všechny své věci a zmizet mezi stromy,
obrať na 188.
Pokud se raději rozhodneš odříznout jednoho z koní, kteří táhnou vůz,
prolomit útok vlkodlaků a dostat se na bezpečnou cestu za nimi, otoč na 16.
65
Všechny smysly ti radí, abys bez otálení opustil toto místo, kde jsi vystaven
krajnímu nebezpečí.
Obrať na l04.
66
Polekaně se obracíš a vidíš, jak se k tobě žene statný seržant, v patách za
ním dva vojáci, a všichni mají meče připravené k úderu.
Stavíš se do obranné pozice a saháš nenápadně po zbrani, protože všichni
tři působí dojmem zabijáků, kteří napřed útočí a teprve potom se ptají,
mají-li ještě na koho. Z ničeho nic se ale velitel zaráží a vzápětí volá zpět i
své muže. Poznal tvůj plášť! Vojáci odhazují zbraně a omlouvají se za svůj
omyl. Seržant tě vede do Velkého sálu a přitom posílá jednoho z mužů pro
kapitána.
Vítá tě vysoký válečník vznešeného vzezření a pozorně naslouchá tvému
vyprávění. Líčíš mu všechna nebezpečí a nástrahy, kterým jsi musel během
cesty čelit, a když je vyprávění u konce, lesknou se v očích tohoto jistě
otrlého muže slzy. Hlas se mu chvěje, když tě vyzývá, abys ho následoval.
Procházíte rozlehlými sály a chodbami do centrální části Paláce. Na
každém kroku jsi udivován velkolepostí a nádherou. Konečně stojíš před
velkými vyřezávanými dveřmi, které střeží dva vojáci ve stříbrné zbroji.
Poslední vteřiny tě dělí od setkaní s králem.
Otoč na 350.
67
Díky tomu, že ovládáš Kai disciplínu Stopování jsi odhalil v okolí jižní
stezky otisky ohromných tlap. Stopy patří obrovskému černému medvědu,
tvoru, jehož zuřivost je známá široko daleko. Dáváš tedy přednost východní
stezce, která snad bude bezpečnější.
Otoč na 140.
68
Po chvíli cesty se ocitáš na rozcestí, kde stezku, po níž jsi přišel, křižuje
jiná, která běží od východu na západ.
Jestli se chceš obrátit k západu, otoč na 130.
Jestli chceš zamířit na východ, obrať na 15.
69
Jsi kousíček od osady, kde žijí přátelé. Obejdi "trny spánku" a otoč na 272.
70
Po chvíli cesty stojíš u malého můstku. Cesta pokračuje podél proudu dál k
východu. Mnohem užší pěšina prosvítá v hustém lese a směřuje k jihu.
Jestli chceš pokračovat východním směrem, obrať na 28.
Pokud půjdeš na jih, otoč na 157.
Jestli ovládáš Kai disciplínu šestý smysl, můžeš ji použít. Otoč na 8.
71
Jsi otřesen, ale bez zranění. Propadl ses asi do pětimetrové hloubky skrz
strop podzemní hrobky. Zdi hrobky ční kolmo vzhůru a vyšplhat po nich je
úplně nemožné. Jižním směrem vede z hrobky vyzděná klenutá chodba.
Vchod do ní je částečně zatarasen sarkofágem jakéhosi dávno mrtvého
šlechtice, jemuž tato místa zřejmě slouží k poslednímu odpočinku.
Pokud chceš víko sarkofágu nadzdvihnout a podívat se, jestli uvnitř není
něco cenného, otoč na 242.
Chceš-li opustit hrobku chodbou, obrať na 104.
Pokud jsi schopen použít Kai disciplínu Šestý smysl, pak obrať na 65.
72
Stojíš tváří v tvář šklebícímu se Giakovi a jeho rozevřeným čelistem
plným ostrých tesáků. S Giakem i s vlkodlakem musíš bojovat jako s
jedním nepřítelem.
Giak s vlkodlakem: UMĚNÍ BOJE 15, KONDICE 24
Pokud zvítězíš, otoč na 265.
73
Halíš se do svého zeleného pláště a splýváš s listím a s balvany. Pozorně
sleduješ stezku nahoře a se zděšením zjišťuješ, že to vůbec nejsou královi
muži. Po cestě se pohybují Drakkarimové, nejkrutější houf Temných panů.
Převlékli se do uniforem královské armády, aby se mohli nenápadně
pohybovat po sommerlundském území. V duchu blahořečíš tvrdému
výcviku v klášteře Kai, kterému, jako už mnohokrát, opět vděčíš za
záchranu života, a tiše se vykrádáš z koryta potoka a noříš se do stínu lesa.
Otoč na 243.
74
Kraan se i s jezdci snáší na pěšinu jen pár kroků od místa, kde se skrýváš.
Jen se Kraan dotkl země, už Giakové kloužou dolů z jeho šupinatého hřbetu
a rozbíhají se směrem k tobě s kopími zdviženými k ráně. Jsi prozrazen.
Chceš-li se s nimi utkat, otoč na 138.
Pokud se rozhodneš bez meškání prchnout do hlubin lesa, otoč na 281.
75
Obezřetně vykukuješ nahoru na břeh a vidíš, jak podél řeky ujíždějí na koni
tři muži v zeleném. Poznáváš v nich členy zvláštní jednotky královské
armády, jejímž úkolem je střežit západní hranici země. Jeden z vojáků visí
bezvládně v sedle a podle všeho je raněn. V těsném závěsu za prchajícími
muži se řítí smečka asi dvaceti vlkodlaků s Giaky na hřbetech, kteří
neúnavně a bez ustání po vojácích střílejí, takže se na ně snáší sprška
černých šípů. Jeden z vojáků padá ze sedla a kutálí se dolů po říčním břehu.
Hluboko v pravé noze mu vězí Giakův šíp.
Pokud chceš strážci hranic přispěchat na pomoc, otoč na 260.
Jestli chceš raději zůstat skryt a nechat se dál unášet proudem, Obrať na
163.
76
Drahokam je velmi horký a pálí tě do ruky. Ztrácíš dva KONDIČNÍ body.
Rychle ho bereš cípem pláště a pak ho ukládáš do kapsy košile. Drahokam
takové velikosti určitě musí mít nesmírnou cenu. Samým štěstím se
usmíváš, pobízíš koně a znovu uháníš jižním směrem.
Obrať na 118.
77
Horští Giakové nedokáží pronásledovat svou kořist lesem, a tak je brzy
setřásáš, ačkoliv jejich kletby a nadávky ještě dlouho doznívají v dálce za
tebou, než konečně zcela utichají.
Když ses ujistil, že Giakové upustili od další štvanice, zastavuješ se na pár
chvil, abys popadl znovu dech a dal do pořádku své vybavení. Se
vzpomínkou na doutnající trosky kláštera sbíráš svá skromná zavazadla a
vydáváš se na další nejistou cestu.
Obrať na 19.
78
Kupecký vůz projíždí kolem velkou rychlostí. Neváháš ani vteřinu a skáčeš
na něj. Povedlo se, držíš se pevně. Opatrně se vztyčuješ a vidíš, že stojíš na
spodní příčce žebříku, po němž se stoupá k zadním dveřím vozu. Z ničeho
nic se rozlétá horní polovina dveří a ty hledíš do tváře rozlíceného
ozbrojence, který nejspíš provází kupce na jeho cestách a stará se o
bezpečnost nákladu i svého pána.
Pokud myslíš, že by bylo dobré prozradit svou totožnost a své poslání, otoč
na 132.
Jestli se rozhodneš nabídnout posádce vozu Zlaté, když tě bezpečně
zavezou až do hlavního města, otoč na 12.
Chceš-li změřit své síly se strážcem kupeckého vozu, použij zbraň a otoč na
220.
79
Přicházíš k malé lávce přes rychle tekoucí potok. Za můstkem se pěšina
stáčí k jihu. Přecházíš potok a pouštíš se jižním směrem. Obrať na 204.
80
Pozadu klopýtáš k východu a obě ruce si přitom tiskneš k zasaženému a
popálenému hrudníku. Celý obchod zaplnila oblaka dýmu, štípe tě do očí,
zalykáš se jím a spasit se můžeš jedině útěkem, dřív, než budeš polapen
mudrcem nebo jeho zabijáckým synem.
Potácíš se ven na hlavní třídu a tady se rychle ztrácíš v hlučném davu.
Obrať na 7.
81
Po necelé hodině konečně zamířili Kraanové se svými pány k západu.
Vystrašení uprchlíci se pomalu trousí z lesa ven. Ty však ještě vyčkáváš v
úkrytu, protože slyšíš nedaleko odtud cválat koně. Když přijíždějí na
dohled, poznáváš jezdce podle oblečení - bílé uniformy prozrazují členy
Královské gardy.
Chceš-li se prozradit a zavolat na ně, otoč na 183.
Jestli bys raději pokračoval podél okraje lesa jižním směrem, otoč na 200.
82
Obrovský Gourgaz leží mrtvý u tvých nohou. Jeho pekelní spojenci na tebe
vztekle syčí a pak se vrhají zpět z mostu dolů. Princovi vojáci tvoří z
vlastních štítů ochrannou zeď kolem tebe a svého umírajícího vůdce. Černé
nepřátelské šípy ti sviští nad hlavou. Princ, kterému prchá život z těla k
tobě zvedá zrak, svírá ti ruku a říká: „Rytíři Kai, v sázce je svoboda celého
Sommerlundu a je nezbytně nutné, abys donesl mému otci poselství, s nímž
ses vydal na svou nebezpečnou cestu. Nepřítel je příliš silný, jeho převaha
je značná a sami ho nemůžeme zastavit. Král musí najít posilu v Durenoru,
jinak je vše ztraceno. Vezmi si mého koně a bez meškání spěchej do
hlavního města. Snad bude přízeň bohů stát při tobě." S hlubokým
zármutkem se loučíš s princem, pobízíš jeho bílého koně a lesní stezkou se
necháváš vést k jihu. Bitva ještě stále zuří, neboť princovi muži podnikli
nový útok na most.
Obrať na 235.
83
Máš za sebou asi jednu míli, když náhle zpod nízkého můstku vyrážejí
proti tobě tři muži. Nezbývá ti než uposlechnout jejich výzvy a zastavit.
Chtějí, abys odhodil zbraň i zavazadla.
Kradmo si je prohlížíš. Jsou celí od krve a dlouho neholeni. Jejich vůdce je
oblečen do tuniky, jakou nosí vojáci toranské posádky.
Chceš-li udělat, co říkají, obrať na 205.
Pokud se chceš připravit na souboj, otoč na 180.
Jestliže bys rád zjistil, kdo skutečně jsou a jaké mají úmysly, obrať na 232.
Pokud dokážeš použít Kai disciplínu Šestý smysl,můžeš obrátit na 45.
84
V okamžiku, kdy v zádech cítíš závan vzduchu, hbitě kloužeš z koně a
kutálíš se pryč –a s plesknutím přistáváš v příkopu plném bahna, který se
táhne podél silnice.
Rychle vyskakuješ na nohy (naštěstí bez zranění) a střemhlav vyrážíš k
nedalekým stromům, pod jejichž korunami chceš nalézt úkryt a záchranu.
Ale to už nad tebou Kraan znovu krouží a chystá se k dalšímu útoku.
Otoč na 188.
85
Cesta je široká a vede bujnou vegetací. Stromy jsou vysoké a leží na nich
nezvyklé ticho. Jdeš tak asi míli, když právě nad sebou zaslechneš šum
velkých křídel.
Se zlým tušením zvedáš hlavu a skutečně: vidíš zlověstný obrys
Kraanova těla. Zdá se, že v příštím okamžiku zaútočí.
Pokud ses rozhodl tasit zbraň a připravit se k boji, otoč na 229.
Chceš-li boj vzdát a raději utíkat k jihu, hlouběji do lesa, obraň na 99.
86
Brzy přicházíš k dalšímu rozcestí.
Pokud chceš jít na východ, otoč na 6.
Chceš-li zamířit na sever, obrať na 35.
Jestliže dáváš přednost cestě k jihu, otoč na 167.
Nebo jestli se chceš obrátit na západ, otoč na 42.
87
Všechny své síly a soustředění zaměřuješ na zámek. Pokoušíš se vyvolat
představu jeho vnitřního uspořádání. Konečně se před tvým duševním
zrakem vynořuje mechanismus zámku. Zařízení je hodně staré, zrezivělé,
ale stále ještě neztratilo svou funkci. Dlouho odolává. Už ztrácíš sílu ke
koncentraci, ale jemné cvaknutí prozrazuje, že úsilí nebylo marné. Se
zástrčkou už není tolik práce. Pomalu se vysunuje ze zámku, až padá na
podlahu. Žulové dveře se zvolna pootevírají na skrytých pantech a
vpouštějí do hrobky sinavé světlo ze hřbitova. Východ je obrostlý trním a
jak se snažíš prodrat ven, máš obličej a ruce celé rozdrásané a zkrvavené.
Konečně jsi venku, když tu tě zaráží podivný zvuk, který se zdvihá za
tvými zády. Otáčíš se... V našedlém světle se na tebe šklebí hlava mrtvoly,
které chybí tělo! Ve slepé panice pádíš přízračným pohřebištěm k jižní
bráně.
Otoč na 61.
88
Obezřetně se plížíš kolem skály, abys lépe viděl na vojáka, který leží na
druhé straně. U jeho boku leží oštěp a štít s jakousi kresbou. Díváš se
pozorně: bílý pegas - to je znak sommerlundského prince. Voják
bezpochyby patří k princovým mužům, ale není při vědomí. Má ošklivě
potrhanou uniformu a skrz cáry vidíš hlubokou ránu v levé paži. Když k
němu poklekáš, muž s námahou pootevírá oči. I ve svém zuboženém stavu
poznává tvůj plášť rytíře Kai. "Uzdrav mě, pane," prosí. "Jsem strašně
zesláblý a už vůbec necítím ruku."
Pokud ovládáš Kai disciplínu Léčitelství a chceš ji nyní využít, otoč na 216.
Pokud léčit neumíš nebo nechceš, otoč na 31.
89
V oblacích prachu a utrženého kamení se plnou rychlostí kutálíš strmým
srázem dolů. Kraan nepřestává kroužit nad vrchem, jako kdyby čekal na
Giaky, aby jim mohl ukázat, kde tě mají hledat. Zvol číslo v Tabulce
náhody.
Pokud ti padlo číslo 0 - 1, otoč na 53.
Jestli ti padlo 2 - 4, obrať na 274.
A jestli je to číslo 5 - 9, otoč na 316.
90
Noc se snáší na krajinu a brzy se ocitáš v úplné tmě. Pokračovat v cestě je
riskantní, mohl bys zabloudit. Přivazuješ koně ke stromu, dobře se halíš do
pláště a upadáš do těžkého spánku. Obrať na 18.
91
Obchůdek je tmavý a zatuchlý. Police a regály takřka praskají pod náporem
knih a lahviček všech velikostí a barev. Když za sebou zavíráš dveře,
mrňavý černý ratlík se pouští do kvílivého štěkání, kterým přivolává
holohlavého muže. Dosud ho kryla jakási plenta, teď vychází a srdečně tě
vítá. Zdvořile se vyptává jaká máš přání a nabízí ti, aby sis vybral z jeho
zboží.
Pokud si chceš lépe prohlédnout, co ti nabízí, otoč na 152.
Jestli raději nabídku odmítneš a znovu se vrátíš na ulici, otoč na 7.
Pokud ovládáš Kai disciplínu Šestý smysl a chceš ji právě teď využít, obrať
na 198.
92
Dobíháš do úkrytu v posledním okamžiku, protože místo, kde jsi ještě před
okamžikem stál, zasypává krupobití černých šípů. Přitahuješ si plašť těsněji
k tělu, abys snáz splynul s hustým kapradiním. Bez otálení vyrážíš lesem
pryč, abys unikl zákeřným pronásledovatelům. Tuto kouzelnou, panensky
nedotčenou krajinu zamořili Giakové, a proto musíš bez meškání zmizet.
Aniž by sis třeba jen na okamžik odpočinul, běžíš už přes hodinu a tu
narážíš na lesní pěšinu vedoucí k jihu. Vydáváš se po ní, ale víš, že stále
ještě nemáš vyhráno, a proto pozorně sleduješ, neobjeví-li se nějaké
známky přítomnosti nepřítele. Otoč na 13.
93
Otáčíš se a uskakuješ ke schodům. V příštím okamžiku se za tvými zády
řítí ze stropu s ohlušujícím rachotem obrovský kvádr. Uzavírá místnost,
kterou jsi právě opustil. Jak vybíháš na denní světlo, koutkem oka vnímáš
shrbenou postavu starého druida, zdvíhajícího do výšky svou hůl. Vteřinku
nato ti u nohou exploduje oslnivý blesk. Tebe ale nic nezastaví, pádíš dál z
kopce dolů proklínaje svou váhavost, ale vděčný učitelům z kláštera Kai za
výcvik v ovládání Šestého smyslu. Obrať na 106.
94
Mudrc sleduje souboj. Jakmile vidí, že jeho syn je mrtev, spěšně se otáčí a
mizí z krámku zadním východem. V zabijákově měšci nalézáš dvanáct
Zlatých a další čtyři zlaťáky v dřevěné pokladně pod pultem. Pouštíš se do
pečlivého zkoumání roztoků v lahvích a lahvičkách a s překvapením
zjišťuješ, že to všechno jsou jen laciné atrapy. Ve skutečnosti je krámek
plný napodobenin. Uvažuješ o tom, ale cítíš tu jakousi záhadu. Vracíš se
zpátky na rušnou ulici.
Otoč na 7.
95
Netrvá to dlouho a narážíš na úzkou lesní cestu, ubíhající od severu k jihu.
Pokud chceš vyrazit směrem k severu, otoč na 240.
Chceš-li místo toho zamířit na jih, obrať na 5.
96
Téměř bez dechu tiskneš zbraň a očekáváš úder. Napětí se stává
nesnesitelným - Giakové se pohybují tak blízko, že ti chřípí plní odporný
zápach jejich nemytých těl. Slyšíš nesrozumitelné kletby a nadávky v
podivné, cize znějící hrdelní řeči. A náhle Giakové opouštějí plošinu před
jeskyňkou a dávají se do dalšího šplhání, aby dosáhli vrcholu kopce. Když
už máš jistotu, že jsou skutečně pryč, povzdechneš úlevou a z očí ti stékají
slzy.
Jestli se chceš nyní vydat na průzkum nitra jeskyně, obrať na 33.
Pokud máš dojem, že by se Giakové mohli vrátit a že tedy bude jistější,
když opustíš jeskyni i kopec, otoč na 248.
97 - Ilustrace VII
Před tebou, v okolí kamenného mostu a na něm, zuří prudká bitva. Třesk
oceli, výkřiky a sténání mužů i zběsilé skřeky útočících bestií se nesou až k
tobě do lesa. V samém ohnisku bitvy se míhá princ Pelathar, králův syn.
Právě se ze všech sil potýká s mohutným černým Gourgazem, který v
šupinaté tlapě třímá sekyru. Pojednou princ raněn padá k zemi - z boku mu
trčí černý šíp.
Chceš-li bránit raněného prince, otoč na 255.
Chceš-li běžet do lesa, obrať na 306.
98
Všechno nasvědčuje tomu, že strážní vyprávění uvěřili. Úklonami ti
projevují úctu jako jednomu z rytířů řádu Kai a jeden ozbrojenec tahá za
skrytý konec zvonku. Masivní dveře se začínají otevírat dokořán. Muži tě
doprovázejí dovnitř, za zády slyšíš, jak dveře zase zapadly.
Obrať na 139.
99
Vrháš se do nízkého, i když hustého porostu. Ve vzduchu nad tebou se
rozječela příšera. Stačí jen letmý pohled nahoru a vidíš, že Kraan se právě
obrací k novému výpadu. Vymršťuješ se na nohy a uháníš hlouběji do lesa.
Otoč na 222.
VII. Třesk oceli a výkřiky mužů i bestií se nesou lesem.
100
Sychravě studená chodba zničeno nic prudce odbočuje k východu. V dálce
před tebou spoře osvětluje tunel nazelenalý plamínek. Kradeš se k němu a
ocitáš se na místě, kde se chodba rozšiřuje v prostornou halu. Neobvyklé
světlo, jak se zdá, se line z objemné mísy, spočívající na vrcholku
granitového trůnu. Před trůnem se tyčí na podstavci socha zvláštního
tvaru, připomíná okřídlené písmeno "S".
Máš-li chuť posadit se na trůn, otoč na 161.
Chceš-li si podrobněji prohlédnout sochu, otoč na 133.
Jestli tě ze všeho nejvíc zajímá, jak se dostat ven z tohoto tajuplného sálu,
obrať na 257.
101
Zvuky bitvy postupně utichají, ale ty nemáš klid. Burcuje tě hlas svědomí a
obviňuje tě ze zbabělosti, z toho, že jsi opustil mladého muže ve smrtelném
nebezpečí. Pokoušíš se umlčet dotěrné výčitky a přesvědčuješ sám sebe, že
tvůj úkol je mnohem důležitější a že v sázce není jen život mladého
kouzelníka, ale že budoucnost všech obyvatel země závisí na tom, zda
dosáhneš hlavního města živ, zdráv a včas. Pohled na skupinku bojovných
Giaků tě rázem přivádí na jiné myšlenky. Chceš se okamžitě schovat, ale
pozdě: Giakové tě zahlédli, musíš utíkat, jak nejrychleji dovedeš.
Obrať na 281.
102
Máš za sebou kamenné úbočí kopce, které tě dělilo od prastarého hřbitova.
Hřbitova předků. Celé to šedavé a odpuzující místo halí oblaka mlhy, jejíž
cáry a chuchvalce se těžce převalují mezi náhrobky a znemožňují tak
slunci, aby proniklo až k zemi. Mrazivý chlad ti vane v ústrety.
S těžko překonatelnými pocity hluboké hrůzy vstupuješ na děsivé
pohřebiště.
Obrať na 284.
103
Zarostlá pěšina tě přivedla k rozcestí, kde se od ní odděluje jiná stezka,
vedoucí k východu.
Chceš-li se dát po této cestě, otoč na 13.
Pokud chceš raději dál pokračovat po pěšině, po které jsi přišel, tedy k
severovýchodu, otoč na 287.
104
Stěny jsou vlhké a kluzké. Tunel je naplněn nedýchatelným zatuchlým
vzduchem. Pavučiny se ti lepí na obličej i na ruce při každém kroku.
Křečovitě svíráš čelisti, aby se ti nerozdrkotaly zuby, ale kráčíš kupředu,
ačkoliv máš nepříjemný dojem, že chodba je temnější a temnější.
Právě jsi dorazil k rozcestí, kde se tunel potkává s chodbou, která vede od
severu k jihu.
Jestliže se chceš dát na sever, obrať na 26.
Pokud chceš jít k jihu, otoč na 100.
105
Kus před tebou sedí na větvi starého rozložitého dubu smolně černý havran.
Pokud ovládáš Kai disciplínu Spřízněnost se zvířaty, můžeš na ptáka
zavolat otočením na 298.
Pokud ne, otoč na 335.
106
Konečně přicházíš ke břehu prudce tekoucí ledové říčky. Voda se valí přes
balvany potažené zelenými řasami a vytváří bíle zpěněné kaskády. Za
zákrutem mizí k východu.
Chceš-li jít dolů po proudu, otoč na 263.
Pokud chceš raději prozkoumat horní tok říčky, obrať na 334.
107
Přebíháš napříč místností a prudkým úderem rozrážíš lebky na kusy. Jejich
dutiny nejsou prázdné, převaluje se v nich jakási šedá hmota a s bubláním
mění tvar. Zdá se, že z lesklého povrchu této rosolovité substance vyráží
cosi jako křídla podobná netopýřím, a také jakási chapadla či sosáky.
Pociťuješ zděšení a hnus a jedinou tvou touhou je dostat se pryč odtud.
Vyrážíš k východu právě včas - těsně za tebou se s rachotem spouští padací
mříž a neprůchodně odděluje děsivou místnost od chodby, která vede na
svobodu. Otoč na 23.
108
Obloukem letíš ke střeše na protější straně ulice. Všechno vnímáš
neobyčejně ostře a zpomaleně, máš pocit, že se zastavil čas. V hloubce pod
tebou se na ulici hemží davy chodců, okolní střechy poskytují útočiště
nesčetným uvřískaným vrabcům, kteří svými všudypřítomnými hnízdy
ucpávají okapy. Jejich poplašené volání sílí ve chvíli, kdy hřmotně dopadáš
na střechu čtyřpatrového domu. Je to to poslední, co za svého života slyšíš.
Letité tašky a trámy neodolaly prudkému nárazu, tříští se a praskají a ty se
řítíš z výšky čtyř poschodí hostince "U zelené trepky". Dopadáš se
zlámaným vazem. Tak končí tvá pouť i tvůj život.
109
Jediné, co koberec skrývá, je špína a prach!
Jestli máš zájem o obsah lahviček, můžeš si je teď podrobněji prohlédnout
otočením na 164.
Nebo můžeš místnost opustit a porozhlédnout se ve stáji. V tom případě
obrať na 308.
110
Bleskurychle míříš a vší silou vrháš kámen proti Giakově hlavě. K tvému
zděšení se netvor uhýbá a kámen mu jen neškodně klouže po zádech. Jestli
máš mladého kouzelníka zachránit, musíš jednat okamžitě. Otoč na 55.
111
Jen pár minut poté, co jsi opustil rozcestí, se před tebou otevírá pohled na
malý srub se stájí, ke kterému máš ještě kus cesty. Už z dálky vypadá srub
opuštěně a tím víc se k němu blížíš, tím je jasnější, že po obyvatelích
stavení není v okolí ani vidu ani slechu.
Jestli chceš vstoupit, otoč na 57.
Pokud si chceš prohlédnout stáj, otoč na 308.
112
Znenadání se obrovský balvan, za nímž jsi ukryt, začíná valit na stranu a ty
stojíš tváří v tvář dvěma vrčícím Giakům, kteří dychtí po tvé krvi. Vchod
do jeskyně je uzoučký. Máš tedy v boji proti nim určitou šanci.
Giak 1: UMĚNÍ BOJE 13, KONDICE 10
Giak 2: UMĚNÍ BOJE 12, KONDICE 10
Pokud vyjdeš z boje jako vítěz, můžeš se vydat na prohlídku hloub do
jeskyně. Otoč na 33.
Nebo můžeš z jeskyně zmizet a sešplhat z kopce dolů otočením na 248.
113
Kráčíš už přes půl hodiny, když tvůj pohled upoutají jakési byliny s jasně
červenými květy, které rostou nedaleko mechem obrostlého břehu. S
radostí v nich poznáváš laumspur, krásnou a vzácnou rostlinu, všude
vysoce ceněnou pro její léčivé účinky. V kleče ho trháš, dokud ho nemáš
plnou hrst, a potom ho pečlivě ukládáš do batohu. Tato bylina ti může
vracet síly ztracené během další cesty. Jednou porcí laumspuru získáš zpět
3 KONDIČNÍ body a v batohu máš dvě porce léčivé byliny. Zavazuješ
batoh a pokračuješ v cestě.
Chceš-li jít severovýchodně, obrať na 347.
Pokud chceš zamířit přímo k východu, otoč na 295.
114
Přiměl jsi koně k tomu, aby si lehl na zem, a zamaskoval jsi jeho i sebe
větvemi, na které jsi nahrnul spadané listí. Z úkrytu nasloucháš
zlověstnému šumění Kraanových křídel. Krvelačný tvor chvíli pátravě
krouží nad vámi, ale nakonec se vrací na druhou stranu jezera.
Tečí je ta pravá chvíle zmizet, pro případ, že by se snad Kraan vrátil s
posilami. Obrať na 239.
115
Stěží jsi doklopýtal k prvnímu stavení a zcela vyčerpán padáš do dveří.
Cítíš vůni vařeného pokrmu. V místnosti visí nad skomírajícími řeřavými
uhlíky malý kotlík, opodál je prostřeno na velkém dubovém stole. Ať zde
žije kdokoliv, je jasné, že musel svůj příbytek dnes řasně ráno nakvap
opustit. Džbán na vodu je plný a na stole v ošatce leží voňavý bochník
čerstvého chleba.
Pokud chceš v rychlosti pojíst, otoč na 150.
Jestli se chceš raději porozhlédnout po domě, otoč na 177.
Pokud se ti zdá nejmoudřejší hned se sebrat a utíkat dál, obrať na 83.
116
Škrábeš se ven z bahnité vody a chtě nechtě se vystavuješ ostré palbě
černých šípů. Sotva ses rukou dotkl pevné země, vyrážíš pod ochrannou
klenbu nejbližších stromů. Čekáš tady, až Giakové opustí protější břeh, a
potom se pěšky vydáváš na další pout k hlavnímu městu. Obrať na 321.
117
Muž je těžce poraněn a zřejmě svým zraněním podlehne. Pokud ovládáš
Kai disciplínu Léčitelství, můžeš jeho utrpení zmírnit, ale šrámy jsou tak
hluboké, že na jejich vyléčení tvé dovednosti nestačí. Muž skutečně brzy
upadá do bezvědomí. Ukládáš ho co nejpohodlněji a nejšetrněji v úkrytu za
vzrostlým lesním dubem a pak ho s těžkým srdcem opouštíš. Vydáváš se
bohatě zalesněnou krajinou na severovýchod. Obrať na 330.
118
Pobízíš koně k trysku a uháníš s větrem o závod dlouhou pěšinou přímo
dolů. V dálce před sebou stále zřetelněji rozeznáváš na obzoru obrysy
Holmgardu, jeho obranné valy a vysoké věže, třpytící se v záři ranních
paprsku. Stezka, kterou se necháváš vést, se připojuje k hlavní silnici,
spojující sever s jihem, tzn. nejdůležitější severní přístav Toran s hlavním
městem Holmgardem. Aniž bys zmírnil tempo, zamířil jsi přirozeně k
Holmgardu, když tu vidíš, že na čistém jitřním nebi krouží Kraan.
Otoč na 224.
119
Trní drásá tvůj plášť na cáry, ruce i nohy máš celé zkrvavené, jak se
pomalu prodíráš křovím. Po čtvrthodině úporné námahy ses konečně
vyprostil z obětí posledních dotěrných šlahounů a vypotácel ses na volné
prostranství mezi stromy. Odečti ze svého KONDIČNÍHO konta 2 body za
rány, které jsi utržil v křoviskách.
Chceš jít dál, ale zmocňuje se tě malátnost a závratě, oční víčka těžknou a
těžknou. Náhle se ocitáš přímo nad prudkým zalesněným srázem.
Chceš-li sešplhat dolů tak opatrně, jak jen to bude možné, otoč na 226.
Pokud máš pocit, že na takový nebezpečný, dokonce riskantní sestup
strmým srázem jsi v tuto chvíli příliš unavený, můžeš jít dál po hřebenu.
Otoč na 38.
120
Za svými zády slyšíš vřavu boje: krví rozdráždění Giakové divoce pobíjejí
tažné kupecké koně. Odvážil ses rychle ohlédnout přes rameno zpět a vidíš,
jak se Kraan těžce odlepuje od země a pomalu znovu vzlétá. Nevíš: má v
úmyslu na tebe zaútočit, nebo ho zaujalo něco jiného? Jedeš dál, ale známý
černý stín, je jasnou odpovědí na danou otázku. Terčem Kraanova útoku a
jeho další obětí máš být ty. Kraan mezitím už nabírá plnou rychlost a řítí se
k tobě.
Pokud chceš chladnokrevně setrvat v sedle a sklouznout z něho teprve těsně
před Kraanovým úderem, otoč na 84.
Pokud chceš ujíždět, jak nejrychleji umíš, pod ochranu nejbližších stromů,
obrať na 171.
Jestli si myslíš, že nejlepší bude přitisknout hlavu ke koňově šíji,
pobídnout zvíře k bezhlavému trysku a prosit nebesa o slitování, obrať na
54.
VIII. Na jeho natažené paži sedí černý havran, kterého jsi viděl už dřív.
121 - Ilustrace VIII
Po několika minutách chůze stojí před tebou uprostřed cesty červeně oděný
muž. Je k tobě obrácen zády, takže mu nevidíš do tváře, navíc má přes
hlavu přetaženou kapuci. Na natažené ruce mu sedí leskle černý havran,
kterého jsi viděl už dřív.
Chceš-li na muže zavolat, obrať na 342.
Pokud se chceš k cizinci opatrně přiblížit, abys mohl zjistit, co je zač, obrať
na 309.
Jestli ses rozhodl raději rovnou tasit zbraň a zaútočit, obrať na 283.
122
Kůň porozuměl tvým slovům a uklidňuje se. Přistupuješ k tomu
nádhernému zvířeti a chlácholivě hladíš jeho hlavu. Cítíš, že je ještě
vyděšený a zmatený. Jemně ho pobízíš a vyvádíš na cestu, po které se
znovu vydáváš k jihu.
Obrať na 206.
123
Jakmile nestvůra padla mrtvá k zemi, její bezvládné tělo se začalo
rozkládat. Mění se v odpuzující zelenavý roztok. Pozoruješ s úžasem, jak
všechna vegetace, kterou kouřící tekutina zasáhne, se křečovitě kroutí a
hyne. Kousek od ztrácejícího se těla leží v trávě na zemi velký, nejspíš
cenný drahokam. Ale nejsi tu se zdechlinou sám. Po cestě se sem blíží
mnohočlenná tlupa bojovných Giaků.
Chceš-li zvednout drahokam, otoč na 304.
Pokud raději volíš bleskový útěk, otoč na 2.
124
Uvnitř skříňky nalézáš 15 Zlatých a stříbrný klíč. Chceš-li si klíč ponechat,
nezapomeň ho zapsat do Průvodní listiny.
V průzkumu tunelu můžeš pokračovat, když otočíš na 211.
Nebo můžeš kopec opustit, když otočíš na 106.
125
Pěšina ústí na rozlehlou mýtinu. Hned tě upoutaly podivné stopy tlap s
dlouhými drápy. Jistě tu přistál Kraan. Pečlivě stopy zkoumáš a z jejich
množství a z velikostí udupané plochy usuzuješ, že v průběhu
posledních dvanáctí hodin tu muselo přistát alespoň pět Kraanů.
Na vzdálenější straně paseky je vidět dvě stezky, kterými se můžeš vydat
na další pouť.
Pokud zvolíš jižní pěšinu, otoč na 27.
Chceš-li jít směrem na západ, obrať na 214.
Jestli ovládáš Kai disciplínu Stopování, otoč na 301.
126
Noříš se hloub a hloub do lesa. Vzdáváš tiché díky princovi za tak skvělého
koně, který ani jednou neklopýtl, ačkoli zemi pod jeho kopyty kryje změť
trní a kořenů. Vlkodlaky brzy necháváte daleko vzadu, a tak si oba, ty i
kůň, můžete na chvíli oddechnout.
Světlo se kvapem ztrácí, na krajinu padá noc.
Chceš-li se dál držet směru, kterým teď jedeš, otoč na 46.
Chceš-li se obrátit doleva (a tak znovu nabrat směr, kterým tě vedla
stezka, kterou jsi nechal daleko vzadu), obrať na 143.
127
Už asi hodinu tě Drakkarimové kamsi vedou lesní cestou, postrkováním a
výhružkami tě nutí k rychlejšímu pochodu. Náhle se celá vaše skupinka
zastavuje, protože za zatáčkou se vynořila obrovská obluda pokrytá
zelenými šupinami. V poutech Drakkarimů jsi teď úplně bezmocný a
strachy bez sebe čekáš, co krvelačně vyhlížející tvor udělá. Blíží se, už tě
ovanul smrdutý pach z jeho tlamy, už slyšíš temné vrčení, z něhož ti tuhne
v žilách krev. Teď netvor vydal ohlušující skřek, vrhá se k tobě a popadá
tvou hlavu do silných tlap, opatřených plovacími blanami. Ostré křupnutí
tvé lámající se páteře už neslyšíš. Tady končí tvá pouť.
128
Opatrně se prodíráš hustým listovím, když tu tě přibíjí na místo otřesná
scéna, která se odehrává v těsné blízkosti, na malé mýtince před tebou. Tři
Giakové tam připoutali k dřevěnému kůlu jakéhosi muže, k jeho nohám
navršili hranici a teďí se chystají dříví a roští podpálit. Podle tuniky, kterou
má zajatec na sobě, poznáváš, že patří k hraniční jízdní policii, která
nedaleko Durncragského pohoří střeží západní hranici království. Giakové
muže krutě a nelítostně zbili, takže chvílemi ztrácí vědomí.
Pokud ovládáš Kai disciplínu Lov, obrať na 297.
Pokud Kai disciplínu Lov neovládáš, musíš na Giaky zaútočit teď hned,
abys zajatci zachránil život. Obrať na 336.
129
Dostali jste se až na dosah vstupní brány do Holmgardu, teď naplněni úctou
stojíte před výškou a mohutností městských hradeb. Stometrové zdi už celé
věky odolávají dvojímu vytrvalému nepříteli - času a Temným pánům.
Spolu s důstojníkem projíždíš devadesát metrů dlouhým tunelem vnější
strážnice, až se konečně ocitáte před vchodem do hlavní brány. Zástupy
vojáků i civilistů proudí tudy ven i dovnitř. Chceš-li se dál nechat vést
důstojníkem, otoč na 3.
Máš-li dojem, že se do Pevnosti dostaneš bezpečněji, budeš-li se spoléhat
na vlastní síly, otoč na 144.
130
Brzy tě stezka zavedla na malou lesní mýtinu. Uprostřed leží mohutný
kmen, do něhož je vydlabaná příjemná lavička, lákající k odpočinku. Jsi už
pěkně vyhládlý a musíš okamžitě pojíst. Sněz tedy jednu porci potravy.
Když ses nasytil, můžeš se rozhodnout, kterou cestou se vydáš dál. Pokud
půjdeš k jihu, otoč na 28.
Jestli dáváš přednost menší stezce, která se ubírá lesem k východu, obrať
na 201.
IX. Mladý kouzelník z toranského Společenství mágů a kouzelníků.
131 - Ilustrace IX
Překonal jsi další čtvrt míle, když náhle k tobě dolehly výkřiky a další
tajemné zvuky připomínající hřmění. Hluk přichází z místa, kde se stromy
rozestupují v rozlehlou mýtinu. Kryt zelení se plížíš blíž a ocitáš se na
místě, kde kdysi stával lesní chrám, který dnes už leží v rozvalinách.
Skupina po zuby ozbrojených Giaků o síle pětadvaceti až třiceti mužů útočí
na zbytky chrámu ze všech stran. Okolo leží spousta pobitých nebo
umírajících Giaků, ale ostatní vytrvale pokračují v dobývání chrámu. Z
ničeho nic prolétá předními řadami Giaků modře zářící blesk, jenž rozsévá
smrt a paniku mezi netvory. Ale ani strach z neznámé zbraně je neodrazuje
od nových a nových pokusů a výpadů proti obráncům, skrývajícím se v
mramorových troskách chrámu, jejichž totožnost je pro tebe stále ještě
tajemstvím. Giak, vyšší a statnější než ostatní a chráněný od hlavy k patám
černou drátěnou zbrojí, popohání bez oddechu svou tlupu vpřed kletbami,
nadávkami a ranami cepu, z něhož trčí na všechny strany dlouhé hřeby. S
připravenou zbraní a využívaje obratně ochrany, kterou poskytuje husté
listoví, se pomalu přesouváš k okraji paseky, abys dřív, než podnikneš
nějaký další krok, zahlédl neochabující a tvrdošíjné obránce chrámu. Když
konečně vidíš, kdo vzdoruje přesile Giaků, žasneš: je to jeden jediný muž
asi tak tvého věku! Rozeznáváš nebesky modrý plášť posetý hvězdami,
jaký nosí členové Společenství mágů z Toranu. Mladý muž jistě patří k
učedníkům spolku. Pět Giaků právě vyráží vpřed s kopími zdviženými k
ráně. Jestli mladý čaroděj spěšně neustoupí hlouběji do nitra chrámu, bude
bezpochyby ztracen, Giakové ho zasáhnout. Mladík však jako kdyby si
nebezpečí neuvědomoval, stojí stále na místě a ty vidíš, že jen rozvážně
zvedá levou ruku. Vzápětí konečky jeho prstů vysílají mezi divoce řvoucí
Giaky modrý klikatý blesk. Těsně přitisknut k zemi sleduješ ze svého
úkrytu, jak další Giak nepozorovaně probíhá mezi ruinami chrámu, šplhá
na zbytky mohutného sloupu, mezi zuby svírá zakřivenou dýku a není
pochyb, že se chce vrhnout na nic netušícího mladého muže, který stojí pod
ním.
Pokud chceš mladého kouzelníka výkřikem varovat před nebezpečím,
obrať na 241.
Pokud chceš vyběhnout vpřed a zaútočit na zákeřného Giaka, obrať na 55.
Chceš-li zvednout pořádný úlomek mramoru z chrámové zdi a rozrazit jím
Giakovi hlavu, obrať na 302.
Pokud bys nejraději opustil bitevní pole a vběhl zpět do lesa, otoč na 101.
132
Ozbrojený průvodce kupeckého vozu si tě chvíli měří s neskrývanou
nedůvěrou a pak ti před nosem přiráží dveře. Z nitra vozu k tobě doléhá
vzrušený hovor. Po několika minutách dohadování se dveře znovu otevírají
a z nich na tebe hledí blahobytný kupec. Okamžitě poznává tvůj šat rytířů
řádu Kai a spěšně se omlouvá za chování svého sloužícího.
Jeho jednání je ale pochopitelné, vysvětluje kupec, protože od chvíle, kdy
opustili Toran, se už několikrát stali terčem útoku: napadl je Kraan,
zbojníci i lupiči. To vše kupec vypráví, zatímco ti uvolňuje alespoň
nejnutnější kousek místa uvnitř vozu. Není tam totiž k hnutí, téměř všechen
prostor zabírají role hedvábí a vaky s kořením. S díky přijímáš pokrm,
který ti kupec nabízí, a po přepychovém obědě tě konečně přemáhá únava z
dlouhé a nebezpečné cesty a ty upadáš do těžkého bezesného spánku. Otoč
na 64.
133
Pohnul ses směrem k soše, když tu její kamenný obličej začíná praskat a
vzápětí před tebou exploduje celá socha. Z kamenného pláště se tak
osvobodil okřídlený had a okamžitě na tebe útočí. Musíš s netvorem
bojovat.
Okřídlený had: UMĚNÍ BOJE 16, KONDICE 18
(Tento netvor není citlivý na Útok duševní energií.)
Pokud se ti podaří v boji zvítězit, otoč na 266.
134
Díky tomu, že můžeš využít svých výjimečných schopností, odhaluješ
stopy Giaků na celém obvodu mýtiny. Stopy jsou čerstvé a dá se říci, že
bezcitní oblíbenci Temných pánů se pohybovali v těchto místech ani ne
před dvěma hodinami.
Jestli chceš bez ohledu na to, co jsi právě zjistil, prozkoumat dřevěná
stavení na palouku, otoč na 305.
Chceš-li paseku raději obejít, obrať na 40.
135
Naklonil ses přes strmý a podemletý břeh řeky, abys viděl dolů, kde se v
místech, kde řeka tvoří tišiny a voda neproudí, drží změť naplaveného
dříví. Na jílovité mělčině uvízl velký kmen a kousek od něho dokonce malá
loďka.
Jestli chceš k plavbě dolů po proudu řeky použít kládu, otoč na 223.
Chceš-li se raději plavit loďkou, obrať na 4.
136
Giakové se blíží a krčí se v terénu, jakoby se chystali k útoku. Dobře vidíš
zubaté hroty jejich kopí a slyšíš nesrozumitelnou řeč, která se pracně
dobývá odněkud z hloubi jejich hrdel. Větší z tvorů vyrazil: "Orgadak taag!
Nogjat aga ok!" A pak na tebe útočí. Musíš se postupně utkat s oběma
Giaky. Přičti si pro tento zápas 1 bod k UMĚNÍ BOJE, protože můžeš
využít výhodu, kterou poskytuje zvýšený terén.
Giak 1: UMĚNÍ BOJE 13, KONDICE 10
Giak 2: UMĚNÍ BOJE 12, KONDICE 10
Pokud vyhraješ, obrať na 313.
137
Jakmile poslední odpudivá zrůda padá bez života k zemi, zelenavé světlo se
pomalu začíná vytrácet. V jeho zbytcích stačíš postřehnout, že každá
rozbitá lebka obsahuje drahokam. Překotně sbíráš drahé kameny, abys to
stihl dřív, než místnost pohltí naprostá temnota. Pamatuj, že je třeba zapsat
je do Průvodní listiny. Bez dalšího otálení opouštíš Zplozence záhrobí a
pokračuješ dál ve své cestě.
Otoč na 23.
138
Se zbraní v pohotovosti očekáváš, kdy se objeví nepřítel. Jsou to dva horští
Giakové a ty se musíš utkat postupně s oběma.
Giak 1: UMĚNÍ BOJE 13, KONDICE 10
Giak 2: UMĚNÍ BOJE 12, KONDICE 10
Pokud nad nimi zvítězíš, obrať na 291.
139
Vnitřní nádvoří kypí činorodým ruchem. Jízdní poslové čekají po boku
svých neklidných koní na rozkazy, které vydává spojené velení, zasedající
ve Velkém sále. Neobyčejně rychle předávají pokyny, vzkazy a rozkazy
obráncům na vnějších hradbách. Posel stíhá posla, ti, kteří se vracejí, sotva
popadají dech a pot z nich jen leje. Stačíš udělat sotva pár kroků napříč
nádvořím, když tu zaduní kus od tebe hlas: "Zadržte toho muže!"
Obrať na 66.
140
Stojíš na mýtině, kde je z několika poražených stromů vybudována strážní
věž, dnes již poznamenaná zubem času a náležitě vratká. Pod ní se křižují
stezky a rozbíhají se na tři různé strany.
Pokud si zvolíš jižní směr, obrať na 14.
Jestli se chceš dát na východ, otoč na 252.
Chceš-li jít jihozápadní pěšinou, obrať na 215.
Pokud ses rozhodl vyšplhat na strážní vížku, otoč na 36.
141
Šestý smysl ti napovídá, že někteří z netvorů, kteří dobyli klášter, se dali do
zkoumání obou dvou pěšin, aby objevili každého, kdo snad přežil jejich
nájezd a vraždění. Místo abys riskoval nepříjemné setkání, můžeš zvolit
cestu panensky nedotčeným lesním porostem.
Chceš-li zvolit jižní směr, obrať na 56.
Pokud si chceš proklestit cestu hustým listovím a vydat se k
severovýchodu, obrať na 333.
142
Před sebou vidíš vysoké, šedavě bílé zdi a do daleka zářící věže
Holmgardu, vidíš městské vlajky, chvějící se na cimbuří v čerstvém ranním
vánku. Řeka Eledil, pramenící v kopcích Durncragského pohoří, si vyhloubila
koryto až k Holmské zátoce, kde se vlévá do moře. Holmgard leží u
jejího ústí. Radost z výhledu na krásnou a milovanou krajinu ti kalí hrozivá
černá armáda, která se nezadržitelně valí od kopců k hlavnímu městu. Po
pravé straně se táhne široká pohodlná silnice, která vede až k Holmgardu.
Během bys mohl dorazit k zevním valům městského opevnění asi tak za
hodinu, ale to by ses pohyboval skoro celou dobu v otevřené krajině a byl
bys snadným dílem pro Kraany. Přímo před sebou máš široký bahnitý tok,
který líně směřuje k řece Eledil. Jako úkrytu můžeš využít podemletých
břehů a doplavat k hlavnímu městu. Ještě je tu jedna možnost, jak se dostat
k cíli. Vlevo před tebou leží pradávný hřbitov, Hřbitov předků. Rozpadající
se hrobky a vetché pomníky ze zapomenutých časů by mohly utajit tvůj
postup vpřed, ale velmi dobře víš, že území hřbitova je tabu. Bezesným
spánkem tam spí nespočet tajuplných příšer, čekajících jen na neopatrného
odvážlivce, který přestoupí zákaz, aby ho uchvátily a zahubily.
Jestli se chceš pokusit o štěstí na silnici, otoč na 58.
Máš-li dojem, že větší naději na úspěch ti dává vodní cesta, obrať na 135.
Jestliže máš dost odvahy riskovat neznámá nebezpečí na Hřbitově předků,
pak obrať na 102.
143
Brzy ses vynořil z lesa a ocitl ses na hlavní silnici. Ujišťuješ se, že je to
opravdu nejdůležitější spoj mezi Toranem na severu a Holmgardem na jihu
země. Pobízíš koně a odhaduješ, že hlavního města bys mohl dosáhnout
ráno. Otoč na 149.
144
Probíjíš se návalem těl na hlavní ulici a snažíš se dostat ke vzdálené
Pevnosti. Obyvatelé města zmateně pobíhají sem a tam v záchvatu panické
hrůzy, protože nad jejich hlavami se ozývá zlověstné krákorání kroužícího
Kraana.
V tlačenici ti někdo ukradl jeden předmět z batohu. Jestliže už batoh
nemáš, ztrácíš zbraň. Nezapomeň jeden předmět nebo zbraň vyškrtnout ze
své Průvodní listiny.
Kárka tažená splašeným koněm tě odhazuje na nejbližší dveře. Jsi na
několik vteřin omráčen, a tak ztrácíš 2 KONDIČNÍ body. Jak se škrábeš na
nohy, rozlétnou se dveře dokořán, objevuje se v nich omšelý stařík a bez
zaváhání se na tebe vrhá sekáčkem na maso. Vypadá naprosto nepříčetně a
ty musíš bleskurychle zvolit mezi bojem a útěkem.
Pokud chceš bojovat, otoč na 63.
Volíš-li útěk, obrať na 217.
145
Máš pocit, jakoby tě převálcoval vůz nebo kočár. Poslední dojmy, které jsi
schopen si uvědomovat během pádu k zemi, je nesnesitelná bolest v zádech
a slaná chuť písčité cesty. Hned nato pozbýváš vědomí a obklopuje tě
milosrdná temnota, ve které není bolesti. Otoč na 165.
146
Už asi míli cváláš bez vzrušujících zážitků a nebezpečí, když jsi náhle
sražen ze sedla šípem, který tě zároveň lehce škrábne na čele. Ztrácíš 3
KONDIČNÍ body. Vyšvihl ses znovu na nohy a rozhlížíš se, odkud útok
přišel. Obklíčila tě silná jednotka Drakkarimú, z lesů kolem dokola se
vynořuje jeden zloduch za druhým. Byl jsi přepaden ze zálohy a máš
jedinou naději: uprchnout co nejrychleji pod ochranu lesa. Obrať na 154.
147
Po několika minutách chůze narážíš na hliněnou chatrč, neuměle skrytou
stranou od pěšiny. Jsi vyhládlý a potřebuješ se okamžitě nasytit. Pokud
nemáš co jíst, ztrácíš 3 KONDIČNÍ body. Po jídle se pečlivě rozhlížíš a
vidíš, že cesta, po níž jsi sem došel, se stáčí k jihu.
Chceš-li se dát po stezce jižním směrem, otoč na 42.
Pokud se chceš dál držet původního směru, otoč na 28.
148
Vyrážíš dveře a vnikáš do statku. Kraan se vznáší vysoko nahoře, ve
spárech svírá oběť a vítězoslavně krákorá. Když znovu nalézáš ztracenou
rovnováhu, rozhlížíš se kolem sebe po místnosti. Jsi tu docela sám. Naproti
ohništi někdo opřel o stěnu válečné kladivo.
Chceš-li, můžeš si zbraň odnést sebou.
Jestli se chceš dál schovávat na statku, otoč na 81.
Pokud dáváš přednost bezpečí lesa, můžeš v něm zmizet otočením na 320.
Chceš-li si zevrubněji prohlédnout místnost, obrať na 199.
149
Jak jedeš po silnici, pozoruješ, že světla kvapem ubývá. Brzy bude úplná
tma, v níž nebude možné včas rozeznat případné nebezpečí, číhající podél
cesty. Zbytečně neváháš a hledáš vhodné místo k odpočinku. Takové ti
nabízí lesní výběžek, ve kterém se můžeš prospat a do rána nabrat nových
sil.
Ujišťuješ se, že jsi přede všemi dobře ukryt, nedočkavě se zachumláváš do
teplého zeleného pláště a upadáš do těžkého spánku beze snů. Obrať na
256.
150
Jídlo je sice trošičku převařené, ale tobě chutná báječně. Bohužel ho není
dost na celou jednu porci, která by tě nasytila beze zbytku. Chladnou vodou
s chutí zaháníš žízeň. Jídlem a odpočinkem ses zdržel v domě necelou
půlhodinku, ale o to více teď chvátáš. Dáváš si do pořádku svou cestovní
výbavu a opouštíš stavení. Obrať na 83.
151
Pokud se dokážeš dostatečně soustředit na klíčovou dírku, můžeš uvést
mechanismus zámku do pohybu a zámek tak odemknout. Pak můžeš silou
své vůle přimět zástrčku, aby se vysunula a vypadla na podlahu. Dveře
budou volné.
Přeješ-li si využít toho, že ovládáš Kai disciplínu Ovládání hmoty
myšlenkou a tak odemknout zámek a vysunout zástrčku, obrať na 87.
152 - Ilustrace X
Bylinkář ti nabízí sadu zvláštních lektvarů. Některé zázračně posilují ducha
i tělo, jiné způsobují neviditelnost, další poskytují schopnost změnit sám
sebe v obláček páry. Muž trhnutím otevírá nejnižší zásuvku pultu a
slavnostním gestem odtud vyndává kouzelný proutek. Vysvětluje, že prut je
neobyčejně účinná zbraň proti všem ďábelským netvorům, kteří se začínají
roztahovat po Sommerlundu, a že zároveň dokáže svého majitele učinit
nezranitelným. Mudrc a bylinkář v jedné osobě tě vyzývá, aby sis přečetl
magický nápis, který je vyryt do černé dřevěné hůlky.
Chceš-li se natáhnout přes pult, abys lépe viděl na zvláštní nápis, obrať na
49.
Pokud tě více zajímají roztoky a jejich kouzelná moc, otoč na 231.
X. Bylinkář ti nabízí ze zvláštních lektvarů .
153
Před tebou se tyčí zářivé věže Holmgardu a vysoké, šedavě bílé zdi jeho
hradeb. Městské prapory na baštách zlehka povlávají v čistém a mírném
ranním větříku. Městem protéká řeka Eledil, která pramení mezi horami
Durncragského pohoří a po mnohakilometrové cestě na západ se těsně pod
Holmgardem vlévá do moře, do Holmské zátoky. To, co tento idylický
pohled kalí, je nesmírně početná černá armáda, která se zpod
Durncragských vrcholků nezadržitelně valí přímo na město.
Po pravé straně se vine široká cesta napřít svažující se plání až k
Holmgardu. Tryskem bys mohl vzdálenost, která tě dělí od vnějšího
opevnění města, urazit za méně než hodinu. Cesta po silnici by byla rychlá,
ale má jednu velkou nevýhodu: téměř celou trasu bys musel jet otevřenou
krajinou, v níž jsi zcela bezbranný proti útokům ze vzduchu.
Přímo před tebou se k Eledilu lenivě šine jakýsi nevýznamný bahnitý
potok. Kdyby ses vzdal koně, můžeš nepozorovaně proplavat pod
vysokými a podemletými břehy až k hradbám.
A konečně je tu ještě jedna možnosti, jak se dostat k Holmgardu. Po levé
ruce máš prastarý hřbitov, o kterém se hovoří jako o Hřbitově předků. Mohl
bys využít hrobek a pomníků, pamětníků zašlých časů, k utajenému
postupu vpřed. Ale dobře víš, že území hřbitova je tabu. Bezesným
spánkem tam odpočívá spousta nepojmenovatelných příšer. Čekají na toho,
kdo z neopatrnosti nebo nevědomosti vstoupí na hřbitovní půdu, aby s ním
mohly nepěkně naložit.
Jestli chceš pokoušet štěstí tím, že se vydáš k Holmgardu po silnici, obrať
na 202.
Pokud máš dojem, že bezpečnější by byla cesta vodními toky, obrať na
135.
Jsi-li tak odvážný, že chceš riskovat setkání s neznámými nestvůrami na
Hřbitově předků, ačkoliv víš, že mohou ohrozit tvůj život, otoč na 329.
154
Následkem zranění trpíš závratí, potácíš se od stromu ke stromu jako
slepec. Z ničeho nic ti mizí pevná půda pod nohama a ty se propadáš
hlavou napřed do záludně nastražené lovecké jámy. Ze dna díry zvedáš
hlavu, abys zjistil, jak jsi hluboko, a krve by se v tobě nedořezal: vidíš čtyři
Drakkarimi s napjatými luky, kterými míří přímo na tebe. Ohyzdné tváře se
jim stahují zlým vítězoslavným úšklebkem.
Svět pro tebe přestává existovat ve chvíli, kdy se čtyři hroty jejich černých
šípů noří do tvé hrudi. Tvé poslání je ztraceno a život zmařen!
155
Když jsi přišel blíž, skupinka lidí přestala hovořit. Z jejich výrazu je
zřejmé, že rozpoznali tvůj zelený plást rytíře řádu Kai. Jeden z mužů
pomalu napřáhl v přátelském i uctivém gestu ruku k pozdravu a říká: "Můj
pane, donesla se k nám strašná zvěst o zničení kláštera Kai a o povraždění
všech rytířů tohoto slavného řádu. Nebesa budiž pochválena, že tomu tak
není! Báli jsme se, že je vše ztraceno!" Nenacházíš v sobě sílu přiznat, že
klášter skutečně leží v rozvalinách, protože před tebou stojí uprchlíci z
Toranu, kteří přišli o celé své jmění a jejich životy jsou také ohroženy.
Zbývá jim jediná naděje, že se rytíři Kai ujmou velení armády a zvítězí nad
všemi temnými silami. Od utečenců se dozvídáš, že hlavní severní přístav
se stal terčem dvojího útoku, ze vzduchu i z moře, a že síly Temných pánů
početně mnohokrát převyšovaly královskou posádku, která střežila bezpečí
Toranu a statečně bránila město do posledního muže. Ujišťuješ uprchlíky,
že Sommerlund ve válce nepodlehne, a přeješ jim na další cestě hodně
štěstí.
Obrať na 70.
156
Do bahna všude kolem dopadají černé šípy. Spousta dalších Giaků se
vyrojila na srázném řitním břehu a zuřivě na tebe střílí.
Chceš-li se vrhnout bez otálení do vody a plavat po proudu, otoč na 294.
Chceš-li přeplavat pod ochranný val stromů na protějším břehu, obrať
na 245.
157
Les vpředu zatíná řídnout, až konečně se mezi stromy objevuje cesta. Po ní
se směrem k jihu ubírají davy lidí. Mnozí z nich vlekou celý svůj majetek
na malých rozvrzaných kárkách.
Chceš-li se přidat k uprchlíkům a snad se tak dozvědět něco o tom, co se
odehrálo na severu, obrať na 30.
Jestli chceš raději pokračovat v cestě k jihu sám, obrať na 167.
158
Klít se zasunuje do zámku, pootáčí se a zámek povoluje. Opatrně strkáš do
dveří a ocitáš se tváří v tvář podivnému starci. Pravou rukou svírá hůl, z níž
náhle vystřeluje zářící blesk a zasahuje tě do prsou. Ztrácíš 6
KONDIČNÍCH bodů. Sténaje bolestí odhazuješ nebezpečného starce
stranou, vrháš se ke krkolomně sráznému schodišti a vybíháš po něm
nahoru, tam, kde tušíš denní světlo. Bereš schody po dvou, a když jsi už v
půli schodiště, vysílá starý muž za tebou další blesk. Vyhledej poslepu číslo
v Tabulce náhody.
Pokud ses trefil do některého z čísel 0 - 5, blesk tě míjí a tříští se o stěnu
nad schodištěm.
Jestliže jsi tužku zapíchl do čísel 6 - 9, jsi zasažen do zad a ztrácíš další 4
KONDIČNÍ body.
Pokud jsi přežil, potácíš se na denním světle a proklínáš svou smůlu. Jen
neblahou náhodou jsi narazil na skrytý chrám sekty ďábelských druidů.
Můžeš mluvit o velkém štěstí, žes vyvázl holým životem. Spěcháš, aby ses
dostal na pěšinu, která mizí za kopcem.
Obrať na 106.
159
Tvoje snaha se nesetkala s žádoucím ohlasem. Kupec se nemá k tomu, aby
tě vpustil do vozu. Místo toho nečekaně luskne prsty a jeho ozbrojený
ochránce sahá po turecké šavli.
Bud s ním změříš síly otočením na 191.
Nebo musíš seskočit z rychle ujíždějícího vozu. Pak obrať na 234.
160
Zvol poslepu některé číslo číslo z Tabulky náhody. Pokud je to 0 - 4, jsi
spatřen. Otoč na 286. Pokud je to 5 - 9, nepřátelé tě nezpozorovali a pochodují
pryč po vzdálenější straně hřebene. Obrať na 10.
161
Jak usedáš, kamenný had na podstavci se pomalu dává do pohybu. V tu
chvíli tě oblévá studený pot a třesoucí se rukou křečovitě tiskneš zbraň,
abys byl připraven k obraně, kdyby had zaútočil. Strnule a fascinovaně
sleduješ červený vidlicovitý jazyk, který se objevuje v hadově tlamě a zase
mizí, až konečně zvíře strká hlavu do zeleně zářící mísy nad tebou. Za
okamžik z ní vytahuje zlatý klíč a hází ti ho do klína. Deska na východní
stěně se s cvaknutím pootáčí a odkrývá tajný východ z těchto míst, kde si
nemůžeš být jist zdravím ani životem.
Popadl jsi klíč a mizíš tak rychle, jak jen to jde. Obrať na 209.
162
Jsi už jen pár kroků od mužů a voláš na ně. Otáčejí se obličeji k tobě a ty
cítíš, jak ti naskakuje husí kůže a jak se ti leknutím málem zastavuje srdce.
Není to nikdo jiný než přestrojení Drakkarimové! Okamžitě útočí. Srážejí
tě k zemi, ruce ti svazují silným provazem a pak tě ženou před sebou dál po
stezce. Zmocňují se i tvého batohu a zbraně, ale zlatých mincí v měšci si
nevšimli a nezajímá je ani plaší, který máš přes sebe. Hrozivě se
pochechtávají a předhánějí se v líčení útrap a muk, která tě očekávají v
jejich ležení.
Pokud jsi schopen využít Kai disciplínu Ovládání hmoty myšlenkou, obrať
na 258.
Pokud tuto dovednost neovládáš, obrať na 127.
163
Po půlhodině plavby cítíš, že proud, který tě unáší, sílí. Soustředěně hledíš
na hladinu před sebe a uprostřed širokého říčního zákrutu, ke kterému se
blížíš, rozpoznáváš mohutný vír. Okamžitě pochopíš, že jestli se necháš
ještě chvilku unášet proudem dolů, vír tě vtáhne a utopí. Bez dalšího otálení
nasazuješ silná tempa napříč proudem a včas se dostáváš k pravému břehu.
V další cestě už pokračuješ pěšky. Vybavení máš kompletní a v pořádku,
nic jsi neztratil.
Obrať na 321.
164
Pozorně odšpuntováváš jednu lahvičku za druhou a čichem se pokoušíš
rozpoznat jejich obsah. Máš dojem, že v každé je nejspíš nějaký druh vína.
Jak se jimi tak probíráš, upoutává tvou pozornost jedna lahvička, poněkud
menší než ostatní a zasunutá až vzadu. Už když jsi jen zpola vyšrouboval
skleněnou zátku, která vězí v hrdle, cítíš vůni, která nade vší pochybnost
prozrazuje Alether, nápoj síly. Ostatně tvou domněnku potvrzuje i oranžová
barva kapaliny. Kouzelný nápoj si můžeš odnést sebou. Pokud ho vypiješ
před zápasem, zvýší se tvé UMĚNÍ BOJE o 2 body (ale jen pro dobu boje).
Zapiš si Alether do Průvodní listiny, ale jakmile ho jednou použiješ,
nezapomeň ho zase škrtnout.
Tečí bude nejlepší, když se pustíš do další pečlivé prohlídky stáje.
Otoč na 308.
165
Probouzíš se spalován horečkou. Před očima se ti ještě chvíli vznášejí
neskutečné představy a vidiny, až se nadobro vytrácejí a ty cítíš, že bdíš,
ačkoliv nemáš tušení, kde jsi a co se s tebou děje. Bolest v zádech se ozývá
s takovou silou, až se ti do úst derou výkřiky a prosby o pomoc. Hned nato
cítíš na čele vlhký chladivý obklad a na zlomek vteřiny zahlédneš ustaraný
obličej mladé dívky. Jakýsi stařec jí šeptá cosi do ucha a vzápětí se ztrácí z
tvého zorného pole. Rád bys pootočil alespoň hlavou, ale nejde to. Děvče
pokleká u lože a chlácholí tě laskavými a uklidňujícími slovy. Přesto
podléháš vyčerpání, tvůj pohled se zatemňuje, světlo se vytrácí a znovu tě
obestírají mrákoty. O tom, že blouzníš, nevíš už nic.
Obrať na 212.
166
Dostal ses do vlivu tajemných nečistých mocností. Tvá křehká mysl
obyčejného smrtelníka podstupuje těžkou zkoušku a je třeba sebrat všechny
síly k její obraně. Začal boj a v sázce je tvůj zdravý rozum. Skutečný svět
přestává existovat, místo něho tebou zmítají fantastické i kruté představy,
vidiny, které tě lákají i děsí zároveň. Když se zjevení rozplynula, potácíš se
k tunelu a tvé KONDIČNÍ skóre je o 4 body nižší.
Obrať na 104.
167
Urazil jsi skoro celou míli, když sis všiml páru nohou, který prozrazuje, že
za velkým balvanem někdo leží a nejspíš se tam skrývá.
Pokud se chceš zblízka přesvědčit, komu nohy patří, obrať na 88.
Jestli se chceš raději vyhnout setkání s jejich neznámým majitelem a dále
pokračovat lesem, obrať na 264.
Pokud ovládáš Kai disciplínu Šestý smysl a chceš ji využít, otoč na 178.
168
Vyškrábal ses nahoru na bohatě naložený kupecký povoz a usadil ses mezi
cestovními kufry a vaky. Noc se už snáší na krajinu a silnice se noří do
tmy. Od západu se zdvíhá mrazivý vítr, a tak se dobře halíš do teplého
dlouhého pláště, který tě spolehlivě ochrání před chladem. Odspodu k tobě
doléhají hlasy a tak silná vůně kořeněného jídla, že máš ústa plná slin.
Uvědomuješ si, že jsi příšerně hladový. Musíš se okamžitě najíst, a proto si
připravuješ jednu porci jídla. Konečně podléháš únavě z vyčerpávající
cesty a upadáš do těžkého bezesného spánku.
Obrať na 64.
169
Jak procházíš podél lebek, všechny jakoby se otáčely a sledovaly každé
tvoje hnutí. Právě když jsi v půli cesty napříč místností, slyšíš za sebou
ostré praskání pukajících kostí. Hned nato vidíš, jak se z lebek líhnou
ohyzdní tvorové a na vzduchu vypínají velká pomačkaná křídla.
Sliznaté okřídlené nestvůry útočí. Musíš s nimi bojovat jako s jedním
nepřítelem.
Zplozenci záhrobí: UMĚNÍ BOJE 16, KONDICE 16
Po skončení prvního kola můžeš další boj vzdát a uprchnout otočením na
23.
Pokud nad netvory zvítězíš, obrať na 137.
170 - Ilustrace XI
Tunel se topí ve tmě a vzduch je tu daleko chladnější než venku. Ostražitě
postupuješ vpřed, jednou rukou šátráš po stěně a tak si pomáháš udržet
směr. Ploužíš se úplnou tmou asi tři minuty a najednou cítíš odporný
hnilobný zápach, který ze všeho nejvíc připomíná pach rozkládajícího se
masa. Máš-li v batohu louči a troudník, můžeš si posvítit, abys viděl na
cestu před sebou.
Zcela nečekaně se ze stropu tunelu vrhlo na tvá záda něco neobyčejně
těžkého, až klesáš na kolena. Je to dravý hrabonor a potyčce s ním se
nemůžeš vyhnout, protože se pokouší uškrtit tě dlouhými slizkými
chapadly, která mu v celém klubku vyrůstají nad ústním otvorem.
Hrabonor: UMĚNÍ BOJE 17, KONDICE 7
Pokud si neneseš v batohu louči, odečti pro tento boj 3 body z UMĚNÍ
BOJE. Hrabonora nelze napadnout duševní silou, proti níž je odolný, a ani
se s ním nemůžeš dorozumět, přestože třeba ovládáš Kai disciplínu
Spřízněnost se zvířaty. Porazíš-li hrabonora, otoč na 319.
171
Dostal ses až na samý okraj lesa, když tu se kůň vzpíná v bolestné křeči.
Hluboko do jeho zadních nohou zaťal Kraan své ostré drápy a tebe se
pokouší křídly shodit ze sedla. Na zádech okřídleného netvora se šklebí
Giak a kňučí rozkoší, protože už vidí, jak svoje kopí vráží do tvého těla.
Duchapřítomně seskakuješ z koně a prcháš ke stromům. Ubohé věrné zvíře
necháváš napospas dravému Kraanovi. Obrať na 303.
172
Začala se snášet noc a brzo tě pohltila hluboká tma. Není ani pomyšlení na
to, abys pokračoval dál: bylo by to nerozumné, protože bys určitě sešel ze
správné cesty. Chvíli hledáš vhodný úkryt, pak přivazuješ koně ke stromu,
sám si pevněji přitahuješ k tělu teplý zelený plášť a sotva se tvá hlava
dotkne země, už spíš tvrdým spánkem.
Z hlubokého snu jsi probuzen vzdálenými zvuky pochodujících
ozbrojených skupin. Přes modrou plochu jezera vidíš černé šiky
Drakkarimd a smečku vlkodlaků. Nad stromy několikrát zakroužil Kraan a
k přistání si vybírá střechu malé dřevěné chajdy u břehu jezera. Kraan se
přesně řídí pokyny červeně oděného netvora na svých zádech, který ho
znovu pobízí k letu. Těsně nad hladinou se teď blíží k místu tvého nočního
odpočinku.
Chceš-li zajet hlouběji do lesa, aby ses vyhnul setkání s Kraanem a jeho
pánem, obrať na 239.
Pokud chceš s pomocí Kai disciplíny Maskování lépe ukrýt sebe i svého
koně, obrať na 114.
Jestli se cítíš dost silný na to, aby ses pustil s netvorem do boje, obrať na
29.
XI. Je to hrabonor a pokouší se tě uškrtit.
173
Obezřetně se rozhlížíš na všechny strany, aby ses nedal zaskočit případným
nebezpečím, a pomalu se blížíš ke dveřím. Když ses k nim konečně dostal,
chystáš se vyzkoušet, půjdou-li otevřít. Zvedáš ruku ke klice, když tu tě
vyděsí ohlušující rachot a třesk. Instinktivně se krčíš, chytáš si hlavu
rukama, a teprve když se znovu rozhostilo ticho, rozhlížíš se kolem sebe.
Ze stropu za tebou se zřítil těžký kamenný kvádr a zablokoval chodbu,
kterou ses do sálu dostal. Nemůžeš se tedy vrátit a doufáš už jen v to, že se
ti podaří otevřít dveře, před nimiž stojíš.
Máš-li stříbrný klíč, máš vyhráno a dveře můžeš odemknout otočením na
158.
Pokud stříbrný klíč nemáš, obrať na 259.
174
Po necelé hodině plavby po řece proud sílí a ty cítíš, že tě unáší k místu,
kde se říční tok stáčí a kde vzniká zlověstný vír. Nepochybuješ, že pokud tě
točící se voda vtáhne, jen stěží unikneš hrozné smrti utopením. Bez váhání
se vrháš do bahnité řeky, ale jak usilovně plaveš a vzdoruješ silnému
proudu, ztratíš batoh i zbraně. Zdráv, ale bez vybavení a neozbrojen
vylézáš mokrý na zalesněný břeh.
Obrať na 190.
175
Rukama dáváš znamení blížící se skupině jezdců. Ted
už v nich poznáváš příslušníky hraniční jízdní hlídky královské armády,
tvrdé a houževnaté chlapy, kteří střeží nejohroženější, západní
sommerlundskou hranici. Ale radostná úleva, jež tě zaplavila při pohledu
na královské vojáky, se vzápětí mění v hrůzu, když se za nimi objevuje
letící smečka vlkodlaků, osedlaná ďábelskými Giaky. Černé šípy
zasypávají jízdní hlídku. Uštvaní koně vojáků viditelně ztrácejí síly,
zdivočelí vlkodlaci se naopak víc a víc přibližují.
Chceš-li se ukrýt na místě, kde stojíš, obrať na 41.
Pokud se chceš rychle dostat na druhý břeh, otoč na 116.
Jestli ovládáš Kai disciplínu Maskování a chceš ji nyní využít, obrať na
182.
176
Uskakuješ mezi husté vzrostlé keře, jež lemují cestu, a doufáš, že tě ani
vlkodlak ani jeho velitel neodhalí. Podařilo se! Bestie probíhá kolem tebe a
tvého koně úplně bez povšimnutí a míří dolů po pěšině, po níž jsi ještě před
okamžikem jel.
Pokud chceš na zbývající vlkodlaky a jejich jezdce zaútočit, obrať na 253.
Jestli chceš raději proniknout hloub do lesa, otoč na 126.
177
V malém stavení nahlížíš do všech skříněk, ale v žádné nenalézáš nic
hodnotného. Když jsi s prohlídkou hotov, říkáš si, že tady už nebudeš dál
ztrácet čas, a hned taky vyrážíš na další cestu.
Obrať na 83.
178
Díky své schopnosti odhalovat pravý stav věcí Šestým smyslem
rozpoznáváš boty a kalhoty vojáka královské armády. Kromě toho také víš,
že muž je raněn a nezbytně potřebuje pomoc
Pokud chceš pro vojáka něco udělat, otoč na 88.
Jestli ho tu chceš nechat bez pomoci a jet dál, obrať na 264.
179
Objevila tě strážní hlídka a kuše vojáků tečí míří přímo na tebe.
Chceš-li zvednutím rukou dát najevo svoje mírumilovné úmysly, obrať na
318.
Pokud se chceš pokusit o útěk, otoč na 51.
180
Sotva ses rukou dotkl zbraně, muži to zpozorovali; teď stojí všichni tři ve
střehu a číhají na každý tvůj pohyb. Pokud jsi pevně rozhodnut, že se s nimi
utkáš, pusť se do toho, ale bojuj s nimi postupně.
Velitel: UMĚNÍ BOJE 15, KONDICE 22
Voják 1: UMĚNÍ BOJE 13, KONDICE 20
Voják 2: UMĚNÍ BOJE 12, KONDICE 20
Jestli se ti podařilo zabít všechny tři, obrať na 62.
Chceš-li raději boj vzdát, otoč na 22.
181
Instinkt ti napovídá, aby ses vrhnul k zemi a tak se uhnul šípu ze
samostřílu. Lupič mířil víc než dobře: při pádu cítíš, že levý rukáv u košile
se trhá a šíp tě zlehka škrábne. Děkuješ bohům, že nad tebou tentokrát
drželi ochrannou ruku, vyskakuješ čile na nohy a prcháš dál ze všech sil.
Bandité už žádné jiné šípy nemají, chvíli za tebou běží, ale brzy
pronásledování vzdávají. Stačí pár minut rychlého běhu a necháváš je
daleko za sebou. Přišel jsi sice o zbraně i o vybavení, ale zachránil sis
život! Zastavil ses jen na dobu nutnou k prohlédnutí a zběžnému ošetření
zraněné paže a hned zase kráčíš dál po silnici, která vede až k vnějším
valům městských hradeb.
Obrať na 288.
182
Tři členové jízdní hraniční hlídky ujíždějí po říčním břehu těsně sledováni
Giaky, které vezou na hřbetech jejich vrčící oři - vlkodlaci. Ale jsi tak
dokonale skryt a maskován, že Giakové nemají ani tušení o tvé přítomnosti.
Smečka ďábelských netvorů pokračuje v pronásledování své kořisti, aniž
by některý z nich cokoli zpozoroval. Obrať na 174.
183
Důstojník poručil svým mužům, aby zastavili, a ptá se tě, kdo jsi a co si
přeješ. Představuješ se a stručně vyprávíš historii zničení kláštera Kai. Tvé
líčení muže hluboce zasáhlo a rozrušilo. Důstojník ti nabízí koně a žádá tě,
abys ho doprovodil k princi Pelatharovi, královu synovi.
Pokud chceš přijmout jeho nabídku, obrať na 97.
Chceš-li ji naopak odmítnout, otoč na 200.
184
Kupecký vůz se zcela vymyká kontrole a nikým neřízen divoce kodrcá
nerovným terénem mimo silnici. S obtížemi se ti konečně podařilo splašené
koně ovládnout a vyvádíš je zpět na cestu. Pak vůz zastavuješ. Spěšná
prohlídka nitra vozu ti nabízí 40 Zlatých, meč a jídla tolik, že by vystačilo
na čtyři porce. Jestli si chceš něco vzít, poznamenej to do své Průvodní
listiny. Nakonec se poddáváš únavě a hladu. Musíš pojíst jednu porci
potravy. Nasycen upadáš do hlubokého bezesného spánku, který obnoví tvé
síly.
Obrať na 64.
185
Rozhlížíš se a pohledem pátráš mezi stromy po skrytém lukostřelci.
Nemusíš čekat dlouho, v příštím okamžiku se kroutíš bolestí, která vychází
z prsou. Tři šípy našly svůj cíl a porazily tě na záda. Dva teď vězí hluboko
v tvé hrudi, třetí ti proťal stehno. Ležíš bezmocně na zádech a v bolestných
křečích vnímáš poslední obrazy, které ti život nabízí, baldachýn hustých
smrkových větví nad hlavou a let neobvykle velké zelené vážky, usedající
na přezku tvého opasku... Zde končí tvůj život i tvoje pouť.
186
Kakarmové zmizeli v téměř neproniknutelném porostu a za okamžik jsi
zase sám. Jdeš dál, po necelých dvou hodinách chůze k tobě začíná doléhat
zvuk proudící vody, který neustále sílí.
Otoč na 106.
187
Po chvilce ticha vykukují z úkrytu za padlým stromem dva srstnaté
ustrašené obličejíky. Dva páry očí upřeně zírají na tvou zbraň a obě
stvořeníčka vyrážejí výkřik zděšení. Než můžeš cokoli vysvětlit nebo
udělat, seskakují zvířátka dlouhým skokem z kmene a beze stopy se ztrácejí
v lese.
Pokud je chceš následovat, obrať na 186.
Chceš-li je nechat být, otoč na 228.
188
Na tebe právě tak jako na všechno kolem dopadá zlověstný Kraanův stín.
Okřídlený tvor náhle hrozivě skřehotá a útočí s takovou silou, že tě sráží
obličejem do prachu na zemi.
Zvol poslepu číslo v Tabulce náhody.
Pokud ti padlo číslo 0 - 6, Kraan ti serval ze zad batoh. Ty sám jsi vyvázl
bez zranění, ale přišel jsi o vak i o veškerou výbavu, kterou jsi v něm měl
uloženou.
Pokud ti padlo číslo 7 - 9, batoh zůstal nedotčený, ale ty jsi utrpěl zranění.
Máš těžké šrámy na obou pažích. Ztrácíš 3 KONDIČNÍ body a mizíš v
nejbližším lese.
Teď obrať na 303.
189
V duchu děkuješ vlastní prozíravosti i svým učitelům z kláštera Kai za
výcvik, díky němuž dokážeš tak dobře vzdorovat nejrůznějším nástrahám.
Močál by mohl být stejně smrtelně nebezpečnou zkouškou jako kterýkoli
Drakkarim nebo Kraan. Děláš si starosti s tím, že jsi zbytečně ztratil
spoustu času a bez otálení se vydáváš lesem dál k jihu. Kousek před tebou
se vine pěšinka a míří právě na jih.
Obrať na 118.
190
Držíš se stále při břehu řeky a překonáváš tak další tři míle, až narážíš na
sešlou a rozpadající se říční bárku. Vypadá to, že někomu sloužila jako
útulek, protože otvorem v palubě lze zahlédnout postel a pár kousků
kuchyňského náčiní.
Pokud chceš plavidlo prozkoumat, otoč na 20.
Chceš-li raději pokračovat v cestě podél řeky, obrať na 273.
191
Ozbrojený strážce vozu tasí obrovskou zahnutou šavli a žene se po tvé
hlavě.
Strážce vozu: UMĚNÍ BOJE 11, KONDICE 21
Pokud zvítězíš, obrať na 24.
Jestli chceš souboj v některém kole vzdát, můžeš to udělat tak, že z
pádícího vozu seskočíš. Obrať na 234.
192
V rozevřené tlamě vrčícího vlkodlaka se blýskají ostré tesáky a vzduch se
.plní hrdelními výkřiky Giaků. Dva z nich se ženou přímo na tebe. Před
jistou smrtí tě zachraňuje tvůj kůň, který se v posledním okamžiku vzpíná
proti přibíhajícím stvůrám a obě je sráží kopyty k zemi. Zeširoka se
rozpřaháš a jedinou prudkou ranou roztínáš oběma Giakům lebky.
Jsi z nebezpečí venku. Cváláš dolů silnicí a po zbytku vlkodlačí tlupy i s
Giaky jakoby se slehla země. Ale temný stín je ti v patách. Není to nikdo
jiný než Kraan. Už nečeká na nic a zahajuje útok, jehož terčem jsi ty.
Jestli chceš prudce změnit směr, nechat silnici za zády a uchýlit se pod
ochranu stromů, otoč na 171.
Jestli chceš bez ohledu na kroužícího Kraana uhánět dál, přímo dolů po
silnici, obrať na 120.
193
Krvežíznivá bestie i její pán leží mrtvi. Giak má za pasem zastrčený jakýsi
svitek papíru. Jestli máš o listinu zájem, můžeš si ji vzít a přidat k ostatním
věcem, které tě na cestě provázejí. Nezapomeň ji zapsat do Průvodní
listiny. A už vidíš další vlkodlaky, kteří míří po pěšině přímo k tobě.
Pokud s nimi chceš bojovat, otoč na 253.
Jestli chceš raději rychle zmizet v lese, otoč na 126.
194
Bleskurychle utíkáš k vozu. Lidé se v panice rozbíhají všemi směry a
klopýtají jeden o druhého. Je vidět, že se nechali Kraany zaskočit a že
nebyli na jejich nenadálý útok připraveni. Útočníci zatínají pařáty do těl
svých ubohých obětí, které vynášejí nahoru k potemnělému nebi. Ohromný
Kraan visí ve vzduchu přímo nad dětským povozem a z jeho hřbetu se do
sedel splašených tahounů spouštějí jeden po druhém tři Giakové. Buď se s
nimi dáš do boje na život a na smrt, nebo z vozu utečeš a pokusíš se včas
dostat do statku, který jsi právě zahlédl kousek od silnice.
Chceš-li s Giaky bojovat, otoč na 208.
Pokud chceš utíkat do statku, obrať na 148.
195
Jak stíráš ze zbraně medvědovu krev, padá ti zrak na ústí jakési skalní
dutiny nebo dokonce jeskyně, kterou zčásti zakrývá balvan, za nímž jsi
narazil na medvěda.
Jestli tě láká jeskyně k podrobnější prohlídce, obrať na 59.
Pokud chceš nechat jeskyni jeskyní a pokračovat v cestě, obrať na 106.
196
Následuješ neznámého muže a necháváš se vést do malé knihovny mimo
hlavní sál. Muž jemně tlačí na jeden z mnoha svazků seřazených na
dlouhých policích, které lemují zdi kolem dokola od podlahy až ke stropu.
Slyšíš krátké kovové cvaknutí a jeden díl knihovny se pomalu zasouvá
dozadu a odhaluje skrytý průchod.
Pokud chceš muže následovat do tajemného průchodu, otoč na 332.
Jestli do temné chodby vstoupit nechceš, můžeš se zase vrátit na ulici.
Obrať na 144.
197
Mrtvý Drakkar leží na dně převoznické pramice. Má krátký meč a 6
Zlatých. Vše, oř máš zájem, si můžeš vzít. Bezvládné tělo házíš do vody.
Pár okamžiků se vznáší na hladině, ale pak navždy klesá do ledových
hlubin.
Znovu bereš bidlo pevně do rukou a plavíš se dál na druhou stranu jezera.
Na břehu prám opouštíš. Obrať na 172.
198
Cítíš, že za závěsem se skrývá někdo další. Celým krámkem se vznáší opar
zla a nebezpečí. Buď ve střehu - cosi tu není v pořádku.
Chceš-li se vrátit zpátky na ulici, otoč na 7.
Pokud si chceš lépe prohlédnout zboží, které bylinkář nabízí, obrať na 152.
199
Většina polic i zásuvek je prázdná. Ať tu žil kdokoliv, odnesl takřka
všechen svůj majetek sebou. Až při prohlídce sklepa máš štěstí. Podařilo se
ti tady posbírat tolik ovoce, že ti vystačí na jednu porci potravy. Chceš-li
můžeš si ji hned poznamenat do Průvodní listiny. Obrať na 81.
200 - Ilustrace XII
Na krajinu se nezadržitelně snáší noc. Stíny stromů se prodlužují a
tmavnou. Když už se poohlížíš po místě vhodném k zastavení a odpočinku,
zahlédneš skrze stromy zástup lidí. Všichni směřují po široké silnici k jihu.
Nikým nezpozorován překonáváš vzdálenost, která tě dělí od cesty, a z
úkrytu mezi stromy zkoumavě sleduješ vlnící se dav. Tvou pozornost
upoutá rozložitý kupecký povoz, jedoucí středem prašné cesty. Vpředu jsou
zapraženy tři páry mohutných tahounů a vůz bez námahy předjíždí nejen
pěšáky, ale jede daleko rychleji než všechny ostatní povozy. S pomocí
kupeckého vozu bys urazil zbytek cesty velmi rychle.
Máš-li v úmyslu naskočit na rozjetý vůz, otoč na 78.
Chceš-li využít Kai disciplínu Maskování, aby ses mohl nenápadně usadit
mezi cestovními zavazadly připevněnými na střeše vozu, obrať na 168.
201
Kostrbatá stezička tě vede kupředu už skoro hodinu. Právě přicházíš na
rozcestí, kde se tvoje pěšina dělí do tří směrů.
Můžeš se dát po jedné z nových cestiček a zamířit k jihu. Obrať na 238.
Ale jestli chceš raději jít na východ, otoč na 215.
Nebo můžeš jít západním směrem. Otoč na 130.
XII. Uprostřed prašné silnice vidíš velký kupecký povoz.
202
Bez přestání poháníš koně vpřed a tryskem pádíš dolů po silnici. Je dlouhá
a rovná a na jejím konci čeká hlavní město. Nešetříš ani koně ani sebe, ale
přes ustavičné pobízení začíná kůň po několika minutách zpomalovat,
pokulhávat, až nakonec odmítá pokračovat v cestě. Seskakuješ ze sedla a
zkoumáš pravou přední nohu zvířete, na kterou nedošlapuje. Proklínáš svou
smůlu, protože kůň ztratil podkovu a kopyto už má nepěkně pochroumané.
Budeš muset jít dál pěšky a koně nechat jeho osudu.
Obrať na 58.
203
Znenadání ti projíždí hrudníkem spalující bolest. V hustém dešti rudých
jisker před tebou explodovalo cosi neznámého, jakási tajemná substance.
Ztrácíš 10 KONDIČNÍCH bodů. Skrz štiplavý kouř, který se jen neochotně
rozptyluje, matně rozeznáváš postavu mudrce a je ti jasné, že se znovu
chystá k hodu. Nepochybně na tebe chce vrhnout další výbušninu.
Pokud ti zbylo 10 nebo více KONDIČNÍCH bodů, obrať teď na 80.
Máš-li v tomto okamžiku méně než 10 KONDIČNÍCH
bodů, otoč na 344.
204
Po hodinové chůzi je tu další rozcestí. Zastavuješ se a přemýšlíš, kudy dál.
Stezka pokračuje směrem k jihu, od západu se k ní připojuje další,
uvědomuješ si ale, že kdybys odbočil na západ, pěšina by tě pravděpodobně
zavedla zpět do bažiny, a tak jdeš dál jižním směrem.
Obrať na 111.
205
Velitel sbírá ze země tvou odhozenou výzbroj a postrkuje tě po silnici
kupředu. Zlý úšklebek se přitom mihl obličeji druhých dvou mužů a v tu
chvíli si uvědomuješ, že ti tři rozhodně nejsou vojáci. Teď je třeba reagovat
rychle, překvapivě, tak, aby se bandité nestačili vzpamatovat. Skutečně se ti
podařil prudký výpad a nyní utíkáš ze všech sil ke vzdálenému Holmgardu.
Po několika skocích slyšíš za sebou svištivý zvuk vystřeleného šípu.
Zvol číslo v Tabulce náhody.
Pokud ti padlo číslo 0 - 4, otoč na 181.
Padlo-li ti číslo 5 - 9, obrať na 145.
206
Pěšina, po které kráčíš, se brzy spojuje se silnicí. Velký ukazatel tu říká, že
severním směrem leží přístav Toran, na opačnou stranu, k jihu, silnice míří
do Holmgardu. Přirozeně odbočuješ na jih do hlavního města. Obrať na
224.
207
Stezka tě brzy přivádí k široké silnici, která křižuje řeku a překonává ji po
kamenném mostě, na kterém je zdaleka viditelný směrovník. Šipka
obrácená na sever míří k Toranu, opačným směrem leží Holmgard. Silnici
už zalidnily davy utečenců, všichni putují stejným směrem, všichni hledají
útočiště v Holmgardu. Někteří táhnou na malých ručních kárkách celé své
jmění. Připojuješ se k zástupu uprchlíků a putuješ s nimi bok po boku do
hlavního města.
Obrať na 30.
208
Zběsilí netvorové útočí a vrhají proti tobě svá kopí. Bojuj s nimi tak,
jakoby před tebou stál jeden nepřítel.
Giakové: UMĚNÍ BOJE 15, KONDICE 13
Pokud zvítězíš, můžeš se před dalšími případnými útoky skrýt v bezpečí
malého statku otočením na 148
Nebo se můžeš vrátit do lesa. Obrať na 320.
209
Před sebou máš chodbu stoupající vzhůru. Jdeš po ní a jsi zvědav, co tě
čeká na konci, který stále není v dohledu. Na vrcholu stoupání nalézáš nový
kameny zpevněný otvor, který je vchodem do dalšího tunelu. Děláš dva tři
váhavé kroky novým průchodem a hned nato už není cesty zpátky - vchod
se okamžitě uzavřel.
Obrať na 23.
210
Hned u vchodu ti zastupuje cestu muž, který střeží vstup do sídla
společenství. Chce znát tvé úmysly. Klidným, přitom ale naléhavým
hlasem mu vysvětluješ, že neseš králi zprávu, jež nesnese odkladu a na níž
závisí osud celého Sommerlundu. Bez dalších otázek tě uvádí do sálů
Velkého mistra. Vítá tě urozený a vznešený stařec v tmavě purpurovém
šatě. S napětím naslouchá historii zániku kláštera Kai i líčení nelehké pouti,
kterou jsi vykonal napříč Sommerlundem. Bere tě za paži a vede do
knihovny, jež těsně sousedí se sálem. Zavírá dveře. Přistupuje k regálu
plnému knih a zvolna tlačí na jeden svazek. Část knihovny se sune na
stranu a otevírá průhled do neznámé temnoty. Muž kývá na znamení, že ho
máš následovat do tajné chodby.
Pokud chceš za mužem do temného tunelu vstoupit, obrať na 332.
Nejsi-li zcela přesvědčen o tom, že tomuto muži je možno důvěřovat, otoč
na 37. Tak opustíš sídlo společenství.
211
Procházíš ponurou ztemnělou chodbou, která po nějakém čase ústí do
rozlehlého čtvercového sálu s dubovými dveřmi ve vzdálenější stěně.
Chceš-li projít celým sálem až ke dveřím, otoč na 173.
Pokud ovládáš Kai disciplínu Šestý smysl, obrať na 244.
Nebo se z podzemí můžeš vrátit zase nahoru tím, že obrátíš na 106.
212 - Ilustrace XIII
Když se znovu probouzíš, zbývá ti už jen nejasná vzpomínka na bolest.
Cítíš se zcela zdráv. Všechny KONDIČNÍ body, které jsi dosud ztratil, si
dopis zpět až do původní výše. S mísou plnou bylin v rukou před tebou
stojí vysoký muž, zahalený do bílého šatu. Listy a květy léčivých rostlin
hází do kotlíku s vroucí vodou a pak se obrátí, aby tě pozdravil. "Byl jsi
blízko smrti, natahovala už po tobě ruce, rytíři Kai, ale tentokrát tě ještě
neodvedla ke svým zástupům. Tvé tělo se uzdravilo, ale cítím, že na duši
máš hluboké šrámy. Co je to, co tě tolik trápí?" Poznáváš v laskavém starci
jednoho z moudrých králových léčitelů, protože symbol holubice, zlatě
vyšitý na jeho rukávech, je znakem tohoto ctěného a uznávaného povolání.
XIII. S mísou plnou bylin stojí před tebou vysoký muž, oblečený v bílém šatě.
Vyprávíš letitému učenci o událostech v klášteře Kai a o nebezpečné cestě
ke králi, na kterou ses po zničení kláštera vydal. Lékař ti ohleduplně
pomáhá z lůžka a kyne ti, abys šel za ním. Teprve teď ses rozhlédl po
místnosti a zjišťuješ, že je neobyčejně krásně zařízená a vyzdobená.
Z pokoje jdete dlouhou chodbou, jejíž stěny pokrývají od stropu po podlahu
skvostné čalouny a tapiserie. Pomalu si začínáš uvědomovat, kde jsi. Toto
je holmgardská Pevnost a ty se za několik okamžiků setkáš s králem.
Obrať na 350.
213
Už více než dvě hodiny se nazdařbůh plahočíš lesem. Plíživý strach, že jsi
ztratil směr a zabloudil, se pomalu mění v jistotu. Nehledě na občasné
skřeky Kraanů, které sem doléhají z velké dálky, není v téhle části lesa
široko daleko ani živáčka, ba nenarazil jsi ještě na žádné stopy nepřátel.
Překonáváš skalnatý vršík a tu se ve spletitém porostu před tebou objevilo
něco neobvyklého.
Obrať na 331.
214
Stezka je užší a užší, až se nakonec zcela ztrácí v záplavě bujné vegetace.
Pokračovat tudy dál je vyloučené, a tak se musíš vrátit na mýtinu.
Obrať na 125 a odtamtud se vydej jižní stezkou dál.
215
Vycházíš z šera lesa na malou světlou paseku. Uprostřed leží kosterní
pozůstatky nějakého velkého tvora. Rozhlížíš se kolem dokola a na
vzdálenějším okraji mýtiny vidíš pěšinu, mizející v lese jižním směrem.
Pokud tě zajímá neznámá kostra a chceš si ji podrobněji prohlédnout, obrať
na 346.
Chceš-li raději bez dlouhého otálení pokračovat ve svém nesnadném
putování, otoč na 14.
216
Jednu ruku vkládáš na mužovo čelo, do druhé bereš jeho zraněnou paži.
Cítíš, jak teplý tok léčivých sil opouští tvé tělo, přelévá se do mužova
organismu a navrací mu zdraví.
Po malé chvíli muž natolik zesílil, že může plynule vyprávět, kdo je a co se
přihodilo. Jmenuje se Trimis a slouží v armádě prince Pelathara. Princ a
jeho šiky svádějí právě těžkou bitvu jižně odtud, u alemského mostu, který
napadla početná a silná tlupa Temných pand a jejich spřeženců. On sám,
Trimis, se stal obětí Kraana, který na něj během divoké řeže zaútočil ze
vzduchu. Vynesl ho nahoru a pak ho svrhl mezi stromy.
Dřív, než znovu vykročíš za svým cílem, upravuješ mužovo provizorní
lůžko, jak nejlépe dovedeš.
Obrať na 264.
217
Kvapem prcháš před šíleným starcem a pouštíš se temnou alejí kolem
malých, přikrčených domků, jež se tisknou těsně k sobě. Na samém konci
cesty nalézáš zeleně natřená dvířka s nápisem, který oznamuje:
KOLANIS, mudrc a bylinkář
Chceš-li vstoupit dvířky do domku, obrať na 91.
Pokud se tu chceš zdržet jen tak dlouho, až si budeš zcela jist, že šílenec
zmizel, a pak se vrátit na hlavní třídu, obrať na 7.
218
Smysly tě upozorňují, že to, co se k tobě blíží, nejsou jen koně. Rozeznáváš
skřeky Giaků, jsou velmi ostré a vysoké, z čehož usuzuješ, že pronásledují
nějakou kořist. Podle množství výkřiků, kleteb a nadávek odhaduješ, že
Giaků je víc než tucet a s nimi pravděpodobně i stejný počet vlkodlaků:
Máš dojem, že upozorňovat na sebe za této situace by nebylo právě
moudré.
Obrať na 75.
219
Všechno, co z tebe nyní zůstalo, je uvězněno pod obrovským žulovým
kvádrem jeden a půl metru pod schody, na nichž jsi před okamžikem stál.
Tady se uzavírá tvůj život i tvá pouť.
220
Kupcův osobní strážce tasí z pochvy obrovskou zakřivenou šavli a bez
rozmýšlení se žene přímo po tvé hlavě.
Strážce vozu: UMĚNÍ BOJE 11, KONDICE 20
Pokud zvítězíš, otoč na 24.
Jestli chceš s potyčkou skončit kdykoli v jejím průběhu, máš možnost
seskočit z vozu otočením na 234.
221
Obezřetně se blížíš k úpatí roubené zdi. Prohlížíš si ji a vidíš, že kmeny
stromů, jimiž je tvořena, jsou opracovány jen nahrubo: při šplhání můžeš
využít spousty výstupků a puklin. Sotva ses vyhoupl na vrchol zdi, stojíš
tváří v tvář kuši s napjatou tětivou. Voják, jenž na tebe míří, ti kyne, aby
ses posunul k žebříku a slezl po něm dolů na zem. Vypadá nesmlouvavě, a
tak nemáš chuť se s ním dohadovat. Pomalu sestupuješ dolů po žebříku.
Obrať na 318.
222
V místě, kam jsi právě dorazil, se vine úzce prošlapaná lesní pěšina.
Jestli se chceš vydat na jih, obrať na 140.
Pokud se chceš vydat k východu, otoč na 252.
Chceš-li využít toho, že ovládáš Kai disciplínu Stopování, obrať na 67.
223
Po chvíli úporné snahy a velkého vypětí se ti podařilo vyprostit těžký kmen
z bahnitého objetí, kterým ho svíral říční břeh a popínavé rostliny. Všechnu
svou cestovní výbavu balíš do ranečku a přivazuješ ke zbytkům větví, které
kdysi tvořily mohutnou korunu stromu. Brodíš se vodou a opíráš se do
kmene, abys ho vytlačil z pobřežní tišiny do středu řeky. Brzy cítíš, že tvé
plavidlo bere pomalý proud, a necháváš se jím unášet dolů řekou.
Po dvaceti minutách klidné plavby slyšíš dusot koňských kopyt,
přicházející z levého břehu.
Chceš-li se schovat za kmen, obrať na 75.
Pokud si chceš na kmen stoupnout a v pravou chvíli upoutat pozornost
přijíždějících jezdců, obrať na 175.
224
Klušeš už několik mil utěšenou krajinou, aniž bys zpozoroval nějakou
známku přítomnosti nepřátel nebo utečenců z přepadených míst. Míříš k
nepříliš vzdálenému pahorku a doufáš, že odtamtud už zahlédneš hlavní
město.
Stěží potlačuješ rozčilení a překonáváš posledních pár metrů, které tě dělí
od výhledu do širého kraje. A skutečně - pohled, který se před tebou
otevírá, působí jako balzám na tvé unavené tělo a rozbolavělou duši. Ale
štěstí není dokonalé, protože vidíš, že cesta ke králi nebude jednoduchá.
Obrať na 153.
225
V jazyce, kterým se tvorové dorozumívají, poznáváš řeč Kakarmů,
inteligentních lesních tvorů, kteří obývají sommerlundské lesy a pečují o
ně. Není důvod, aby ses jich obával, protože se vždy chovají mírně a někdy
až bázlivě. Abys na ně mohl zavolat jejich zvláštní rodnou řečí, použij svou
schopnost Spřízněnost se zvířaty.
Pokud máš dojem, že nejlepší bude, když je oslovíš takto: "Nemějte strach,
jsem přítel!", obrať na 187.
Jestli raději zvolíš tato slova: "Jsem rytíř řádu Kai. Nechci vám ublížit.
Potřebuji vaši radu a pomoc!", pak otoč na 39.
226
Zpočátku nemáš žádné problémy a sestup se ti zdá celkem snadný. Brzy ti
ale začínají slábnout nohy a vypovídají ti poslušnost ani na oči se nemůžeš
spolehnout, přestáváš vidět ostře a okolí se ti ztrácí v mlze. "Trny spánku"
ukazují, co dovedou. Netrvá dlouho a zmáhají tě hluboké mrákoty. Vyber
poslepu číslo z Tabulky náhody.
Pokud ti padne číslo 0 - 4, obrať na 277.
Jestli zvolíš číslo 5 - 9, obrať na 338.
227
Vězíš až po pás ve slizké bažinaté vodě. Ve vzduchu nad bažinou se vznáší
nespočet krvežíznivých komárů, jejichž roje útočí nenasytně na tvůj obličej,
krk i ruce a dokonce ti ucpávají i nos. Cosi se ovíjí okolo tvých nohou! Je
to nebezpečná bažinná zmije a musíš ji zneškodnit dřív, než o život připraví
ona tebe.
Bažinná zmije: UMĚNÍ BOJE 16, KONDICE 6
Pokud jsi v tomto zápase přišel o nějaké KONDIČNÍ body, obrať na 271.
Jestli se ti podařilo hada zabít a neztratit přitom ani jeden KONDIČNÍ bod,
obrať na 348.
228
Ještě nějakou dobu tě pěšina vede východním směrem, ale poznenáhlu mizí
v hustém porostu, až zaniká docela.
Jestliže chceš dál pokračovat k východu a sekyrou si při tom klestit cestu
vegetací, otoč na 140.
Chceš-li raději uhnout k jihu, kde, jak se zdá, nejsou křoviny tak rozbujelé,
otoč na 215.
229
Kraan nad tebou poletuje sem a tam, jak mocně máchá svými obrovskými
černými křídly, víří oblaka žlutého prachu, jenž ti padá do oři, vniká ti do
nosu i do úst, nutí tě ke kašli a dusí tě. Teď bestie útočí.
Musíš s Kraanem bojovat na život a na smrt. Kvůli zvířenému prachu jsi
oslabený - odečti si 1 KONDIČNÍ bod.
Kraan: UMĚNÍ BOJE 16, KONDICE 25
Pokud jsi zvítězil, máš nyní možnost volby.
Můžeš zblízka prozkoumat mrtvé tělo otočením na 267.
Nebo můžeš bez zdržování pokračovat v cestě do hlavního města tím, že
otočíš na 125.
230
Velmi daleko před sebou rozeznáváš siluetu vojáka na vlečné pramici, na
jakémsi provizorním přívozu. Z protějšího břehu k tobě doléhá hluboké,
hrozivé vrčení vlkodlaků, kteří se vracejí zpátky. Pro jednou odhazuješ
všechnu opatrnost a ženeš se s větrem o závod po břehu řeky až ke
vzdálenému přívozu.
Obrať na 179.
231
Právě se chceš zeptat na cenu roztoků a nápojů, když tu náhle neznámý
mladík, který se skrýval za bambusovou plentou, závěs strhl a jediným
skokem se na tebe vrhá. V ruce svírá dlouhou zahnutou dýku. Stojí nad
tebou a ty musíš hájit holý život.
Zabiják UMĚNÍ BOJE 13, KONDICE 20
Pokud se ti podaří zabít útočníka během čtyř kol boje, otoč na 94.
Jestliže ještě po čtvrtém kole boje není rozhodnuto, obrať na 203.
Po dvou kolech boje můžeš další zápas vzdát a uprchnout předními dveřmi.
Pokud ti takové řešení vyhovuje, obrať na 7.
232
Obhrouble vyhlížející velitel k tobě přistupuje a posměšně říká: "Naše přání
je prosté, milý pane. Peníze nebo život!"
Pokud chceš s lupiči bojovat, obrať na 180.
Chceš-li utéct, obrať na 22.
233
Koně nalézáš až po hodinovém hledání. Chvíli trvá, než se zvíře uklidní.
Promlouváš k němu a přitom se rozhlížíš kolem sebe. Dostal ses pěkný kus
severně od srubu, ale neděláš si velké starosti s tím, jak najdeš cestu zpět;
důvěřuješ svému orientačnímu smyslu. Pobízíš koně a uháníte zpět ke
stavení. Teď už ani nezastavuješ, míjíš srub v plné rychlosti a vydáváš se
znovu k jihu.
Obrať na 206.
234
Pořádně se odrážíš a dlouhým skokem opouštíš ujíždějící vůz. Zdá se ti, že
máš vyhráno, ale hned nato dopadáš tak nešťastně, že si lámeš kotník.
Zranění je velmi bolestivé a je ti jasné, že bez pomoci jsi ztracen. Po chvíli
upadáš do bezvědomí. Z mrákot už do konce života neprocitneš... Snad je
to tak lepší. Možná by tě zajímalo, že tvá hlava se teď houpá u Kraanova
sedla. Tady končí tvůj život i tvoje cesta ke králi.
235
Princův kůň je skutečně nádherné a výjimečné zvíře, nejlepší, s jakým ses
dosud setkal. Pohybuje se rychle a s jistotou i v nejtěžším terénu. Cválá po
hrbolaté stezce plné zákrutů, jako by to byla ta nejupravenější silnice. Ani
ty ani kůň neodpočíváte, dokud zvuky bitvy za vašimi zády zcela
neutichají. Máš strašný hlad a tak pojíš jednu porci jídla v sedle. Po
několika mílích stezka z ničeho nic končí na křižovatce. Býval tu ukazatel,
ale teď je stržen a leží na zemi.
Chceš-li se dát cestou vlevo, obrať na 32.
Pokud chceš odbočit vpravo, obrať na 146.
Chceš-li teď využít toho, že ovládáš Kai disciplínu Stopování, otoč na 254.
236
Nad dávno němými pootevřenými ústy královy lebky se vznáší drahokam a
sálá prudkým červeným svět lem, tak jasným, že si musíš rukou zastínit
oči, abys neoslepl. Náhle uvnitř sarkofágu cosi explodovalo a hned nato
ústa kostry vydechují spalující karmínový plamen, jenž zcela ničí
drahokam. Výbuch měl takovou sílu, že tě odmrštil až ke vzdálené stěně.
Nárazem na ni pozbýváš vědomí.
Jak dlouho zastíraly mrákoty tvé vědomí, nevíš. Probíráš se a s úžasem se
rozhlížíš kolem dokola: jsi v místnosti zcela prázdné, kde není ani stopy po
nevysvětlitelném dramatu, které se zde odehrálo. Zmizel sarkofág a s ním i
kostra mrtvého krále. Ztrácíš 6 KONDIČNÍCH bodů a také původní
hodnota UMĚNÍ BOJE se pro celý zbytek tvého života snižuje o 1 bod.
Opatrně se stavíš na nohy a vratkou a nejistou chůzí se vracíš do tunelu.
Obrať na 104.
237
Znalosti Kai disciplín ti už několikrát pomohly překonat nejrůznější
nástrahy a nebezpečí, a tak ani teď neváháš a uplatňuješ schopnosti, které
jsi získal během pobytu v klášteře Kai. Rychle hrabeš úkryt v kypré zemi
zalesněného úbočí. Přikrýváš se vlastním pláštěm a nahoru na spěšně
vyhloubené útočiště kupíš ještě změť větví a větviček. Zvol poslepu číslo v
Tabulce náhody.
Pokud ti padne číslo 0 - 4, máš štěstí a unikáš pozornosti nepřátel. Obrať
na 265.
Pokud ti padne číslo 5 - 9, štěstí nestojí na tvé straně. Obrať na 72.
238
Stezka se kroutí mezi několika nízkými zalesněnými vrchy a posléze vede
kolem ohořelých zbytku dřevěného srubu. Od chvíle, kdy byl srub
podpálen, jistě neuplynula dlouhá doba, neboť uhlíky dosud žhnou a ze
spáleniště stoupají obláčky šedavého dýmu.
Necítíš se tu dobře, máš dojem, že nebezpečí tu stále číhá.
Můžeš odtud zmizet po pěšině mířící k jihu otočením na 42.
Nebo se můžeš vypravit na sever otočením na 68.
239
Jak se prodíráš lesem, slyšíš známý zvuk Kraanových křídel. Kraan, aniž si
tě všiml, prolétá nad špičkami stromů a mizí k severu. Jdeš dál asi tak
hodinu, až přicházíš na okraj mýtiny. Stojíš pod stromy a rozhlížíš se. Na
protější straně paseky vidíš pěšinu, která mizí dál mezi porostem k jihu.
Pokud chceš přejít paseku, aby ses dostal k pěšině a mohl ji použít k další
cestě, obrať na 34.
Pokud se nechceš vzdát ochranné clony stromů, obejdi paseku po obvodu.
Obrať na 118.
240
Pěšina přechází po hřebenech lesnatých vršků a pozvolna mění směr. Stáří
se k východu. Obrať na 79.
241
Mladý kouzelník zaslechl varovný výkřik a otáčí se právě včas, aby mohl
vystřelit proti Giakovi blesk spalující energie. Hlava netvora se tříští v
plamenech a škubající se tělo se sváží jako bezvládná hrouda k patě pilíře.
To vše se odehrává ve zlomku vteřiny a v téže chvíli jsi spatřen giackým
velitelem. Ostře vyráží: "Ogot... Ogot!" na strachy se krčící zbytky své
tlupy. Giakové se bezhlavě dávají na překotný úprk ze zchátralého chrámu
a hledají útočiště v nedalekém lese.
Mladík v kouzelnickém šatě si otírá zpocené čelo a kráčí k tobě s vděčností
v očích a s rukou napřaženou k přátelskému pozdravu.
Obrať na 349.
242
Víko sarkofágu se těžce sváží k podlaze, na níž dopadá s tupým křupnutím.
Hledíš na pozůstatky dávno mrtvého krále, který tu po staletí leží
obklopený svými poklady. Bohatě zdobená a vykládaná koruna stále
spočívá na již bezmasé lebce. Kostra doširoka otevírá čelisti a z nich se line
až hmatatelná temnota, čišící tajemnou cizotou bezednosti. Z nitra země
sem nyní doléhá vzdálené dunění a rachocení.
Dovedeš-li se chránit Nehmotnou clonou, obrať na 166.
Pokud ne, otoč na 9.
243
Spěšně se prodíráš lesem a při jednom klopýtnutí se řítíš dolů z prudkého
srázu. Přistáváš zkroucený a potlučený na nenápadné stezce pod kopcem.
Dopadl jsi vedle mrtvého těla, které leží přímo na pěšině. Jsou to
pozůstatky Giaka, jednoho z nevraživých a zaslepených služebníků
Temných pánů. Giakové se dostali do moci Temných pánů již před mnoha
staletími. Kdysi dávno vystavěli jejich předkové na příkaz Temných pánů
pekelné město Helgedad, hlavní sídlo Temných pánů, které leží za horami
Durncragského pohoří v pusté, nehostinné sopečné krajině. Výstavba města
trvala dlouho a stala se mučivou noční můrou pro všechny zotročené
Giaky. Jen nejsilnější a nejodolnější z nich přežili vedro a otravné ovzduší
Helgedadu. Tvor, který tu před tebou leží, je jedním z potomků těch
dávných otroků Temných pánů. Zabila ho rána mečem, jež mu roztříštila
lebku. Po jeho boku leží palcát. Jestli chceš, můžeš si jeho zbraň odnést.
Pokračuj po zarostlé stezce, otoč na 97.
244
Smysly tě varují, že tu nejsi sám. Hrozí ti velké a navíc bezprostřední
nebezpečí. Opusť podzemí a vrať se na povrch země, jak nejrychleji
dokážeš.
Obrať na 93.
245
Šípy vytrvale bičují vodu nad tebou, ale jejich déšť je úplně neškodný,
neboť plaveš dostatečně hluboko pod hladinou k protějšímu břehu.
Rychle se brodíš mělčinou při břehu a vrháš se pod ochranu stromů. Teď už
jsi mimo dosah Giaků, kteří znovu popohánějí své vlkodlaky a pokračují v
hledání nepřátel.
Obrať na 190.
246 - Ilustrace XIV
Převozníkova pramice už doplula do středu jezera. Muž znenadání přestává
veslovat a stoupá si v loďce. Hrozivě se směje a strhává si přitom z hlavy
kapuci, která mu do této chvíle zakrývala i obličej. Hned vidíš, kolik
uhodilo. Padl jsi do léčky krvežíznivého Drakkara a musíš s ním bojovat.
Drakkan UMĚNÍ BOJE 15, KONDICE 23
Pokud nepřítele porazíš, obrať na 197.
247
Kupec vypadá velmi rozzlobeně. Přivolává po zuby ozbrojeného osobního
strážce. Teď musíš být pohotový a rychle něco vymyslet.
Můžeš kupci třeba nabídnout něco cenného, co máš v batohu.
Jestli máš dojem, že svou situaci vyřešíš nejlépe tímto způsobem, otoč na
159.
Nebo se můžeš připravit na zápas s ozbrojeným strážcem kupcova povozu.
Otoč na 220.
XIV. Směje se hrozivě a přitom si stahuje kapuci. Je to Drakkar a musíš s
nim bojovat.
248
Dosáhl jsi úpatí kopce a chvátáš do lesa. Několik dalších minut kráčíš
nazdařbůh mezi stromy, dokud se před tebou neobjeví lesní cesta, vinoucí
se v hustém porostu.
Pokud se chceš touto stezkou nechat vést na sever, obrať na 44.
Chceš-li naopak zamířit po pěšině k jihu, obrať na 300.
249
Sestupuješ po několika kamenných stupních, na jejichž konci vcházíš do
prostorného sálu. Rozhlížíš se kolem dokola a nevěříš vlastním očím.
Napříč celou místností se táhne děsivá a odpudivá ulička, kterou po pravé i
levé straně tvoří lidské lebky, rozestavěné na kamenných podstavách. Obě
řady lebek zeleně světélkují. Za lebkami na opačné straně sálu zeje temný
vchod do jakési chodby. Lze se k němu dostat jen tak, že projdeš mezi
lebkami.
Pokud chceš přejít celou místnost, aby ses dostal na druhou stranu, obrať na
169.
Chceš-li zaútočit na lebky, otoč na 107.
250
Vyšvihl ses na kmen a teď bez rozmýšlení skáčeš na druhou stranu.
Dopadáš před dvě malá srstnatá stvořeníčka. Hned si uvědomuješ, že tu
před tebou nestojí nikdo jiný než Kakarmové, inteligentní druh lesních
živočichů, kteří obývají a chrání sommerlundské lesy. Chceš se omluvit za
svůj poněkud dramatický- vstup, ale než to stačíš udělat, poděšení
tvorečkové peláší pryč, hloub do lesa.
Chceš-li se pustit za nimi, obrať na 186.
Chceš-li raději bez zdržování pokračovat přímo za svým cílem, obrať na
228.
251
Máš štěstí, zdá se, že nepřátelé tě minuli bez povšimnutí, neobjevili tě.
Pomalu se šinou kupředu a po chvíli mizí za hřebenem kopce. Dáváš se
znovu do běhu.
Obrať na 10.
252
Uprostřed malé mýtiny postává hlouček lidí, kteří se spolu vzrušeně
domlouvají a široce gestikulují. Vidíš tam dvě děti, tři muže a ženu.
Všechno, co jim náleží, mají svázané do ranců, které nesou přehozeny přes
ramena a zavěšeny na zádech. Prohlížíš si podrobněji jejich oblečení,
protože doufáš, že ti o těchto lidech prozradí více. Jejich oděv nezapře
dobrého krejčího ani kvalitní materiál: je dobře ušitý a vypadá draze. Ale v
tuto chvíli jsou ti na pasece špinaví a potrhaní, jakoby už delší čas snášeli
útrapy nepohodlného cestování.
Chceš-li vystoupit ze svého úkrytu a zeptat se jich, kdo jsou a kam míří,
obrať na 155.
Pokud je raději chceš minout tak, aby o tobě nevěděli, a pokračovat vlastní
cestou, obrať na 70.
253
Vlkodlaci tě brzy dostihli a teď na tebe útočí všichni najednou. Musíš s
nimi bojovat postupně, chceš-li mít alespoň nějakou šanci na vítězství.
Vlkodlak 1: UMĚNÍ BOJE 13, KONDICE 24
Vlkodlak 2: UMĚNÍ BOJE 14, KONDICE 23
Vlkodlak 3: UMĚNÍ BOJE 14, KONDICE 22
Vlkodlak 4: UMĚNÍ BOJE 15, KONDICE 21
Pokud se ti podaří porazit všechny vlkodlaky, obrať na 278.
254
Díky tomu, že jednou z Kai disciplín, které bezpečně ovládáš, je Stopování,
umíš dokonale číst i z nepřehledných stop, a tak jsi přišel na to, že z pěšiny
vpravo se některé stopy oddělily a zamířily tam, kam vede stezka vlevo.
Otisky jsou obrovské a bezpochyby nepatří nikomu jinému než velkým
vlkům. Takové bestie si ochočují jedině Temní páni a využívají je k
výzvědné činnosti. Vlkodlaci zůstávají divokými a zákeřnými tvory a často
se objevují společně s Giaky, kteří jezdí na jejich hřbetech jako na koních.
Levá pěšina vede k Holmgardu, pravá směřuje k Dumcragským horám.
Který směr a kterou trasu si zvolíš, záleží jen na tobě.
Chceš-li zamířit vlevo, otoč na 32.
Pokud se chceš vydat vpravo, obrať na 146.
255
Tvor, kterému teď musíš čelit, je Gourgaz, jeden ze skupiny
studenokrevných plazivých živočichů, kteří obývají zrádné Maakenmirské
bažiny. Jejich nejoblíbenější pochoutkou je lidské maso. U nohou ti leží
princův meč. Chceš-li můžeš se pro něj bleskurychle shýbnout a zbraň
použít v boji, který nastane v nejbližším okamžiku. Gourgaz už útočí -
musíš s ním bojovat na život a na smrt,
Gourgaz: UMĚNÍ BOJE 20, KONDICE 30
Tento tvor odolává Útoku duševní silou. Pokud zvítězíš, obrať na 82.
256
Ze spánku tě vyrušilo krákorání Kraanů vysoko nad tebou na svěžím
ranním nebi. Protíráš si oči a pozoruješ skrz baldachýn větví a větviček
oblohu. Poletují tam tři odporné nestvůry, ale naštěstí ne dlouho. Po malé
chvilce trojice Kraanů míří k východu. Zcela jistě tě nezpozorovali, to by se
chovali jinak, ale přesto by bylo lepší zmizet odtud teď hned, pro případ, že
by se vrátili. Pobízíš koně a vydáváte se po lesní stezce k jihu.
Obrať na 224.
257
Ve východní zdi jsi našel kamenná dvířka, ale ať děláš, co děláš, nemůžeš
přijít na způsob, jak je otevřít.
Chceš-li prozkoumat sochu, obrať na 133.
Pokud se chceš posadit na trůn, obrať na 161.
258
Teď se ti hodí, že dobře umíš Ovládám hmoty myšlenkou. Pouhou silou
vůle rozvazuješ lano, které se ti bolestivě zařezává do rukou, a pak jen
cekáš na svou příležitost. Ta přichází: prcháš svým věznitelům tak rychle,
jak jen dokážeš, a míříš k místům, kde se ti lesní porost zdá nejhustší.
Černé šípy sviští nebezpečně blízko kolem tebe, ale dříve, než tě některý z
nich stačí zasáhnout, jsi mezi stromy a znovu v bezpečí. Přišel jsi o batoh i
o zbraň, ale jsi živ a všechny údy máš v pořádku. Rychle se prodíráš lesem
dál, pryč od nepřátel. Obrať na 50.
259
Vzduch v místnosti se citelně ochlazuje. Také sirný zápach, kterého sis
všiml před chvílí, je pořád intenzivnější. Z velké dálky k tobě doléhá
monotónní zpěv, jakoby se v jiné části jeskyně shromáždil pěvecký sbor.
Zmocňuje se tě úzkostná tíseň. Fascinovaně hledíš na škvíru, která se tiše
rozevírá v kamenné zdi. Pomalu se z ní vynořuje jakási černá hůl, snad
berla. Dřív než stačíš cokoli podniknout, vyšlehne z konce berly svazek
modrých paprsků a jako blesk ti vjíždí do prsou. Klesáš bezvládně k zemi.
Život ti nezadržitelně prchá z těla. Poslední, co ještě vnímáš na tomto světě,
je černě oděný stařec, který se s obnaženou dýkou pomalu přibližuje k
tvému hrdlu. Na tomto místě se uzavírá tvá pout i tvůj život.
260
Během plavby ke břehu vidíš, jak se v pobřežní tišině houpe na hladině
vodou zohavené tělo jednoho ze členů hraniční jízdní hlídky. Plaveš k
němu, ale zblízka je patrné, že muž si pádem z výšky srazil vaz a je jistě už
delší čas po smrti.
Při prohlížení mrtvého vojáka jsi na okamžik zapomněl na všechnu
opatrnost; vzápětí na to doplácíš. Z vyvýšeného břehu se na tebe vrhají dva
Giakové, ať chceš nebo ne, musíš s nimi bojovat. Nejsi ozbrojen a k zápasu
s Giaky ti zbývají jen dvě holé ruce. Odečti 4 body z UMĚNÍ BOJE. S
Giaky nebojuj najednou, ale napřed s jedním a potom s druhým.
Giak 1: UMĚNÍ BOJE 11, KONDICE 18
Giak 2: UMĚNÍ BOJE 12, KONDICE 17
Pokud zvítězíš, obrať na 156.
261
Zalit potem a takřka bez dechu opatrně rozhrnuješ husté rostliny, které ti
brání ve výhledu. Přímo před očima máš Kraana, který nad kočárem
opisuje zlověstné kruhy. Z jeho hřbetu se náhle do sedel splašených koní
spouštějí tři Giakové. Teď se trojice krvelačných tvorů se svými kopími
přibližuje k bezbranným dětem.
Chceš-li se vrhnout zpět k vozu, abys mohl bránit děti, obrať na 208.
Pokud chceš běžet dál do lesa, obrať na 264.
262
Kupec si bere tvé zlato. Zdviženou rukou dává jakési znamení. V tom
okamžiku se na tebe vrhá kupcův ozbrojený strážce, útočí velkou zahnutou
šavlí.
Pokud s ním chceš bojovat, obrať na 191.
Jestli se chceš souboji vyhnout, máš možnost seskočit z rychle jedoucího
vozu tím, že otočíš na 234.
263
Necháváš se stále vést vodním tokem, nebol směřuje k východu. Neustále
se obezřetně rozhlížíš kolem sebe a pozorně nasloucháš všem zvukům.
Náhle vidíš kus před sebou cosi, co tě okamžitě zarazí, jako velká černá
přehrada leží v šumící a kypící vodě mrtvý Kraan. Opatrně kráčíš blíž kryt
zeleným listovím, až rozeznáváš tři šípy, které trčí v Kraanově hrudi.
Uvězněn nesmírnou vahou mohutného mrtvého těla leží pod Kraanem jeho
velitel a jezdec. Je to Giak, nenávistný a podlý služebník Temných pánů.
Uplynulo již mnoho století od dob, kdy předkové dnešních Giaků stavěli
pro své pány a vládce pekelné město Helgedad, které leží uprostřed
sopečných pustin za horami Durncragského pohoří. Obtížnou a vleklou
výstavbu města přežili jen nejodolnější jedinci, pro všechny Giaky se stala
děsivou noční můrou. Horké a otravné ovzduší panuje v Helgedadu dodnes.
Mrtvý Giak je potomkem pradávných otroků Temných pánů. Nejspíš se
utopil. V jeho měšci jsou 3 Zlaté. Jestli o ně stojíš, můžeš si je vzít.
Jestli chceš jít po proudu stále dál, obrať na 70.
Pokud chceš nechat řeku řekou a projít mezi zalesněnými pahorky k jihu,
obrať na 157.
264
Nedošel jsi daleko, když k tvému sluchu dolehly zvuky bitvy. Přicházejí od
západu.
Chceš-li se vydat směrem, odkud zvuky přicházejí, obrať na 97.
Pokud chceš raději pokračovat v cestě na jih, obrať na 6.
265
Bez otálení vyrážíš prudkým během směrem k lesu, abys byl pod stromy
dřív, než se objeví další vlkodlaci nebo Kraanové. Povedlo se!
Vykračuješ si už víc než hodinu a ocitáš se na nejvyšším bodě jednoho
skalnatého kopce. Otevírá se odtud pohled, na který čekáš už několik dní.
Není ale úplně bez kazu. Vidíš, že tě čeká ještě nelehký boj, z něhož
nebude úniku.
Obrať na 142.
266
Zatímco se netvor na černé kamenné podlaze zmítá a dusí v poslední
předsmrtné agónii, otevírá se ve východní stěně průchod a odhaluje
chodbu, která se za ním skrývá. Rychle se vrháš do tajemných dveří, které
se vzápětí zavírají.
Obrať na 209.
267 - Ilustrace XV
Pečlivě si přikrýváš nos cípem pláště a s napětím se blížíš k mrtvému
netvorovi. Ze smrduté černé krve vychází tak ostrý a pronikavý zápach, že
máš žaludek jako na vodě. Přesto se nevzdáváš plánu důkladně si mrtvolu
prohlédnout. Bezvládná obluda má k hrudi řemenem připoutanou sedlovou
kabelu. Otevíráš zavazadlo a nalézáš poselství, psané na zvířecí kůži. Na
dně vaku leží dýka. Jestli chceš, můžeš si ponechat i batoh, i dýku.
Teď už urychleně opouštíš mrtvé tělo a pokračuješ po cestě jižním směrem.
Obrať na 125.
268
Tvá mdloba netrvala dlouho, silou vůle se probíráš k vědomí. Pociťuješ
obavy a nejistotu, ale také vděk, žes zůstal naživu. S těmito pocity se
odevzdaně opíráš o plece králových mužů a klopýtáš s jejich pomocí k
vnějším městským hradbám. Obrať na 288.
XV. Otevřel jsi zavazadlo a nalézáš v něm poselství.
269
U tvých nohou leží mrtvý šílenec. Chvíli nato vbíhají do dveří dva vojáci a
gratulují ti. Vyprávějí, že mrtvý muž je uprchlý blázen, kterého hledali už
dva dny.
Jeden z vojáků ti podává 10 Zlatých, to je odměna za dopadení
nebezpečného šílence, a nabízí ti, že tě zavedou do Pevnosti.
Chceš-li jejich nabídku přijmout, obrať na 314.
Pokud více důvěřuješ vlastním smyslům a své schopnosti orientovat se v
prostoru, obrať na 7.
270
Slyšíš zlostný křik okřídleného nepřítele, který křižuje oblohu nad jezerem.
Musíš odtud zmizet dřív, než Kraan přiláká další své druhy. Zlehka pobízíš
hřebce a prodíráte se hloub a hloub do lesa.
Otoč na 21.
271
Celého tvého těla se rychle zmocňuje nepřekonatelná slabost. Hadí jed už
pronikl do krevního oběhu. Všechny svaly bez ohledu na tvou vůli
ochabují, napětí v nich povoluje. Netrvá dlouho a nohy ti vypovídají
službu, klesají pod vahou těla. Cítíš, jak se ti odporná slizovitá voda
močálu zavírá nad hlavou. Tady končí tvůj život.
272
Každou chvíli upíráš oči k obloze a přitom rychle kráčíš vpřed se všemi
smysly pozorně napjatými. Uvědomuješ si, že pěšina, po níž spěcháš, tě
brzy zavede do Mlhavého lesa, malé osady, kterou uprostřed lesa před více
než padesáti lety vybudovala rodina uhlířů. Dodnes zde v dřevěných
srubech žijí její potomci a přežívá i uhlířské řemeslo, děděné tradičně z otce
na syna. Po dvaceti minutách ostré chůze opravdu stojíš na okraji paseky a
poznáváš malý kruh, tvořený sroubenými staveními. Nikde ale není ani
stopy po neodmyslitelné dýmové cloně, která dala Mlhavému lesu jeho
výstižné jméno. A mezi sruby je nepřirozený klid. Pokud jednou z Kai
disciplín, které ovládáš, je Stopování, můžeš obrátit na 134.
Jestliže tuto dovednost neovládáš, jdeš velmi opatrně a s připravenou zbraní
blíž ke srubům.
Obrať na 305.
273
Teď už jsou vnější hradby města na dohled. Opevnění budí úctu a není
přerušeno ani v místě, kde do města vtéká řeka. Napříč celým tokem se
táhne plovoucí barikáda, kterou tvoří řetěz pramic, těsně k sobě
připoutaných silnými lany. Ze svého místa vidíš i vojáky, pobíhající podél
dřevěných zdí opevnění. Doléhají sem i nezřetelné zvuky bitvy, která zuří
někde na západě.
Chceš-li se přiblížit k lodím, obrať na 179.
Pokud chceš využít úkrytu stromů, obrať na 51.
274
Máš hrozně nakvap, aby ses vyhnul nepříteli, a ve spěchu nesleduješ cestu
tak pozorně, jak by bylo třeba. Noha ti uvízla ve změti kořenů a ty se tečí
válíš v prachu a spadaném listí. Rychle vyskakuješ řítíš se dál
všudypřítomnými houštinami na úpatí kopce. Běžíš do lesa. Uháníš už asi
deset minut, když zjišťuješ, že jsi, patrně při pádu, ztratil zbraň (-ně). Je to
nepříjemné, ale utěšuješ se tím, že jsi nepřišel o život a máš dokonce i
batoh. Stíráš si z obličeje špínu a prodíráš se skrze stromy dál.
Obrať na 331.
Chceš-li se přiblížit k lodím, obrať na 179.
Pokud chceš využít úkrytu stromů, obrať na 51.
275
Už dvacet minut tě vede lesem tato uzoučká klikatící se stezička, když tu se
ve výšce nad stromy ozývá plácání velkých křídel. Díváš se vzhůru a tam
vzduchem plachtí obrovský Kraan. Přilétá od severu a zakrývá oblohu
rozložitými křídly. Na stromy padá temný stín.
Na Kraanových zádech sedí dva tvorové vyzbrojení dlouhými oštěpy. Jsou
to horští Giakové - malé ošklivé nestvůrky, plné zášti a nenávisti. Před
mnoha staletími přinutili Temní páni jejich předky, aby pro ně vybudovali
pekelné sídlo Helgedad, které leží v sopečných pustinách za horami
Durncragského pohoří. Výstavba Helgedadu trvala dlouho a byla pro Giaky
mučivou zkouškou odolnosti. Jen nejsilnější jedinci přežili horké a jedovaté
ovzduší Helgedadu a těžkou dřinu. Střemhlav se vrháš pod mohutné
stromové kapradiny, protože Kraan právě přelétá přímo nad tebou. S bušícím
srdcem se modlíš, aby tě tvá duchapřítomná reakce zachránila a aby tě
nepřátelé neobjevili. Zvol poslepu číslo v Tabulce náhody.
Pokud ti padne číslo 0 - 4, obrať na 345.
Pokud ti padne číslo 5 - 9, obrať na 74.
276
Popadl jsi topůrko sekery a pokoušíš se proklestit si průchod spletí stromů a
pokroucených větví k řidšímu lesu, který vidíš kus před sebou. Na plášti
máš už teď četné trhliny, ale horší je, že na pravé noze máš těsně nad
kolenem bolestivou podlitinu, která se připomíná při každém kroku. Ztrácíš
1 KONDIČNÍ bod.
Obrať na 213.
277
Probral ses k vědomí a s údivem se rozhlížíš kolem dokola. Chvíli ti trvá,
než se orientuješ. Ležíš u úpatí kopce pod strmým srázem zapleten do
chuchvalců dlouhých travin. Postrádáš svůj batoh i zbraň a navíc tě
nepříjemně bolí hlava. Nemáš tušení, jak dlouho tu tvé tělo bezvládně
spočívalo, ale uvědomuješ si, že tečí už nesmíš ztratit ani minutu a bez
dalších průtahů se musíš vydat na cestu.
Znovu se stavíš na nohy a tečí vidíš opodál svůj batoh, ale zbraň je na dva
kusy a nedá se použít. Nezapomeň ji vyškrtnout ze své Průvodní listiny.
(Pokud vlastníš víc než jednu zbraň, můžeš si vybrat, kterou škrtneš.
Ostatní ti zůstávají.) Rychle zvedáš batoh ze země, letmo kontroluješ jeho
obsah a spěcháš odtud ke stromům před tebou.
Obrať na 113.
278
Ve spěchu opouštíš cestičku a cváláš pryč po stezce směřující přímo k
hlavnímu městu, k Holmgardu. Když jsi dojel do míst, kde se vlkodlaci
zastavili, vidíš přes louku hlavní cestu, která spojuje severní přístav Toran s
Holmgardem. Mohl bys dojet do hlavního města ještě před svítáním.
Obrať na 149.
279
Rychle šplháš po drolícím se kamení, které ti s hlukem ujíždí pod nohama,
až k otvoru do jeskyně. Jakmile jsi uvnitř, okamžitě se snažíš zamaskovat
ústí skalní dutiny ohromným balvanem.
Už za pár minut se na skalnatém výběžku objevují Giakové, svýma
ďábelsky žlutýma očima se pokoušejí odhalit v kopci každou sebemenší
skulinu a štěrbinu.
Jsou tak blízko, že přestáváš věřit, že by tě nevyslídili.
Zvol číslo v Tabulce náhody.
Pokud ti padne číslo 0 - 6, obrať na 112.
Jestli zvolíš čísla 7 - 9, obrať na 96.
280
Začínáš opatrně šplhat po strmé skalní stěně, ale za malou chvilku slyšíš
zlověstný šum křídel, který se blíží od západní strany. Kraani! Podle síly
zvuku, který vydávají, usuzuješ, že se jich sem žene nejméně deset, možná
i víc. Proklínáš svou smůlu, protože nehostinný skalní sráz neposkytuje
žádnou možnost úkrytu před slídivými pohledy z nebes. Pokud se staneš
terčem útoku během obtížného stoupání, bude takřka vyloučeno, aby ses
současně bránil i udržel na příkré kamenné stěně.
Pokud si myslíš, že nejlepší by bylo uchopit pevně zbraň a zůstat stát zcela
tiše a bez pohnutí v naději, že unikneš pozornosti nepřátel, otoč na 327.
Jestli chceš raději co nejrychleji sešplhat dolů ze stěny a ukrýt se v
nedaleké chodbě, otoč na 170.
281
Uháníš lesem, ale Giakové jsou ti v patách. Jejich hrozné hrdelní kvákání
slyšíš už těsně za sebou. Brzy stromy kolem řídnou a před tebou se zvedá
kamenné úbočí jakéhosi kopce.
Pokud se chceš vzdát úkrytu, který ti poskytují stromy, a vyšplhat na vršek,
obrať na 311.
Máš-li v úmyslu změnit směr tak, abys mohl dál běžet lesem, otoč na 77.
282
Rozhlížíš se přes hlavy davu a do oka ti padne jeden z obchůdků naproti
hlavní bráně. Ve skutečnosti je to ordinace a apatyka městského felčara. Při
pohledu na ni dostaneš odvážný nápad. Napínáš všechny síly a prodíráš se
napříč proudem těl, která se jako lavina valí celou ulicí. Pomalu se probíjíš
k protější straně ulice, tam se pak, nikým nezpozorován, rychle protáhneš
dveřmi do domku. Uvnitř nenalézáš žádné známky lidské přítomnosti.
Jenom v kleci na okně sedí pestře zbarvený papoušek a pokukuje po tobě.
Po chviličce rozmýšlení popadáš sadu malých lahviček, pak přes sebe
přehazuješ lékařův bílý plaší a znovu se vydáváš do městských ulic. V
přestrojení si zjednáváš snadný přístup zpět k hlavní bráně. "Naléhavý případ,"
vysvětluješ strážným, kteří tě zastavili u brány. "Jde o ženu
královského kuchaře... dítě je na cestě!" Stráž na moment váhá, ale ty s
nasazením veškeré výmluvnosti vojáky ujišťuješ, že lékařský zásah je
naprosto nezbytný. Po chvíli dohadů získáváš povolení vstoupit. Jedno
křídlo velkých dveří se tiše pootevírá a několikerý ruce tě dost neurvale
postrkují vzniklou mezerou na nádvoří.
Otoč na 11.
283
Zbývá ti čtyři pět kroků k zahalené postavě, když tu havran na cizincově
paži varovně zaskřehotá a jeho pán se okamžitě obrací. Zůstáváš přimrazen
stát na místě. Odporný přízrak zakuklený v plášti není nikdo jiný než
Vordak, velitel Temných pánů a jeden z nejmocnějších nepřátel. Musíš s
ním bojovat. Protože tvůj nečekaný útok Vordaka zaskočil, můžeš si připsat
2 body k UMĚNÍ BOJE, ale jen pro první kolo souboje.
Pokud nedokážeš rozestřít kolem sebe Nehmotnou clonu, duševní štít,
odečti 2 body z UMĚNÍ BOJE ve druhém a ve všech dalších kolech,
protože netvor na tebe útočí silou duševní energie právě tak jako velkým
černým palcátem.
Vordak: UMĚNÍ BOJE 17, KONDICE 25
Pokud zvítězíš, obrať na 123.
284 - Ilustrace XVI
Cesta mezi hřbitovními náhrobky nebude snadná, země je tu rozpukaná a
pokrytá dotěrnými šlahouny s ostrými dlouhými trny. Nepříjemné ostny se
sápou po tvém plášti a zatínají se ti do nohou. Vzduch visí těžce a nehybně
nad ponurou scenerií, z otevřených krypt unikají páchnoucí plyny. Do uší
se ti bez ustání vtírá všudypřítomný šepot a mumlání, jehož zdroj a původ
si netroufáš určit.
Kousek před sebou vidíš dva staré sloupy a chceš se protáhnout mezerou
mezi nimi. Krok za krokem postupuješ vpřed, hřbitovní rostliny rozhrnuješ
rukou chráněnou cípem pláště, ale z ničeho nic ti mizí pod nohama pevná
zem a ty se propadáš ve změti hlíny a kamenu kamsi dolil.
Otoč na 71.
285
Masivní mramorový úlomek dopadá s temným zaduněním na Giakovo
temeno. Ohyzdný tvor klesá s rozraženou lebkou na kolena a pomalu se
sváží k zemi, mezi trosky chrámu. Povzbuzený svým činem běžíš na pomoc
mladému kouzelníkovi.
Obrať na 325.
286
Poslové smrti - a to ti nejdychtivější, vlkodlaci - tě obklopili a teď na tebe
útočí ze všech stran. Bráníš se, bojuješ chrabře a bez oddechu, ale je to
málo platné, protože početní převaha útočníků je značná. Životní míza ti
prchá z těla, půda okolo je zbarvena tvou krví, přichází věčná temnota.
Poslední pohled upíráš na vzdálené věže Holmgardu, které pozlacují
sluneční paprsky.
Zde jsi prohrál závod s časem a nebezpečím.
287
Stezka za chvilku celá mizí ve spleti pichlavých ostružinových šlahounů a
mezi hustými jedlemi. Pokud se chceš vrátit zpátky na rozcestí a odtud se
vydat východním směrem, obrať na 13.
Jestli se chceš dál držet zvoleného směru i za cenu, že budeš postupovat
nezkrotnou vegetací jen zvolna, obrať na 330.
XVI. Cesta napříč hřbitovem není snadná, země je tu rozpukaná a porostlá
trnitými šlahouny.
288
Jakmile jsi jen pár posledních kroků od opevnění, otevírají se rozložitá
dubová vrata a ty bez meškání a bez zaváhání vbíháš dovnitř. Mladý
seržant, potřísněný krví a jevící známky několikadenní únavy z boje, volá
na vyššího důstojníka, který se spěšně obřad a ihned rozpoznává tvůj oděv.
"Můj pane," zdraví tě otázkou, "kde jsou ostatní rytíři a učenci řádu Kai?
Zoufale potřebujeme jejich rady. Nepřítel je mocný a krutý. Temní páni na
nás tlačí stále silněji. Máme velké ztráty."
Líčíš chrabrému důstojníkovi, jaký strašný osud potkal tvé druhy z kláštera
Kai i klášter samotný. Teď je třeba, abys bez dalšího zdržování dovršil
svou misi a vyhledal krále a jeho poradní sbor. Bez jediného slova a bez
zbytečného rozmýšlení kývá velitel na jednoho ze svých vojáků, aby
přivedl dva koně. V příštím okamžiku jste už oba v sedle, pobízíte zvířata a
cváláte odtud směrem k vysokým holmgardským městským zdem.
Obrať na 129.
289
Stráž u brány drží dva vojáci. Oba vypadají unaveně a podrážděně.
Neklidně svírají halapartny se znaky sommerlundského krále a každého
dotěru, který se podle jejich mínění ochomýtá zbytečně blízko kolem
brány, nesmlouvavě odkazují svými zbraněmi do patřičných mezí. Na
scéně se objevuje rozzuřená žena a z neznámých důvodů útočí hlava
nehlava na jednoho ze strážců, až ho několika ranami sevřených pěstí
povalí na jeho druha. Všichni tři se válejí na zemi v jednom chumlu
zmítajících se rukou a nohou. To je šance pro tebe: vrháš se k bráně a věšíš
se celou vahou na ohromnou kliku, ta povoluje a vstup je volný. Aniž by
některý ze strážců něco zpozoroval, proklouzl jsi dveřmi a teď je za sebou
rychle zavíráš. Riskantní čin se zdařil. Obrať na 139.
290
Uvnitř protáhlé truhlice leží bojová hůl, omotaná kůží. Jestli se ti zbraň
hodí, můžeš si ji odnést. Zavíráš truhlu a sestupuješ po žebříku dolů na
mýtinu.
Úzkostlivě dbáš, abys nešlápl na trouchnivé příčle.
Obrať na 140.
291
Dva Giakové leží zkrouceni a bez známek života u tvých nohou. Zběžná
prohlídka mrtvých těl vydává 6 Zlatých, dvě kopí a dýku.
Můžeš si ponechat zlato a vzít si na další cestu buď dýku, nebo kopí.
Nezapomeň, že všechno, co si odtud odnášíš, musíš zapsat do Průvodní
listiny. Během boje s Giaky Kraan zmizel a cesta je teď volná. Dáváš si do
pořádku batoh a pokračuješ v cestě.
Obrať na 272.
292
Poslední prožitek, který si uvědomuješ v tomto pozemském životě, je pocit
nezadržitelného pádu do prázdnoty a tmy. Na zemi po tobě nezbude žádná
stopa, protože se propadáš do říše věčných stínů. Budeš poslušným
otrokem odvěkého zla! Tady končí tvé dobrodružství.
293
Benedon ti kyne rukama na pozdrav a opouští trosky. Ani ty dál neotálíš a
vyrážíš za plněním cíle, který sis předsevzal nad doutnajícími ruinami
kláštera. Prodíráš se hustým stromovím. Nejsi ještě daleko od dějiště
nelítostné bitvy, když tu v porostu po své levici zahlédneš několik párů
žlutě svítících oček, která tě upřeně sledují. Dřív, než stačíš cokoli
podniknout, prosviští těsně nad tebou černý šíp. Na nic nečekáš a s
nasazením všech sil, které ještě tvému unavenému organismu zbývají,
odtud prcháš. Ze zálohy totiž útočí Giakové.
Obrať na 281.
294
Zůstáváš pod vodou tak dlouho, jak jen to jde, a když se konečně musíš
vynořit a nadechnout, vidíš, že Giakové zůstali daleko za tebou. Ztratil jsi
zbraň (-ně) i batoh, ale nejdůležitější je, že sám jsi naživu a zdráv.
Brodíš se bahnitou vodou ke břehu a bez zastávky pokračuješ v putování,
tentokrát pod ochranou stromů na pravém břehu řeky.
Zvol poslepu číslo v Tabulce náhody.
Pokud ti padne číslo 0 - 2, obrať na 230.
Pokud ti padne číslo 3 - 6, obrať na 190.
Pokud ti padne číslo 7 - 9, obrať na 321.
295
Už asi patnáct minut probíhá tvá cesta klidně a nerušené, ale najednou tě v
těsné blízkosti míjí černý šíp a vniká hluboko do kmene stromu pár kroků
před tebou. Instinktivně se krčíš a chystáš si zbraň.
Chceš-li zůstat na místě, kde právě stojíš, a pokusit se o odhalení skrytého
lukostřelce, obrať na 185.
Jestli chceš raději utéct do hustého porostu a tam se ukrýt, obrať na 92.
296
Tvůj instinkt ti napovídá, že něco není v pořádku. Všude okolo zuří boj,
ozbrojené šiky Temných pánů jsou nedaleko - proč tedy tento muž jen tak
postává v lese? Teď už také vidíš neklamný opar zla, jenž halí postavu před
tebou. Bez dalšího rozmýšlení nabídku odmítáš.
Obrať na 90.
297
Využíváš dovedností, jimiž tě vybavili tvoji učitelé z kláštera Kai, když tě
cvičili v loveckém umění, a nikým nezpozorován se bez hlesu a šramotu
plížíš listovím. Dřív než uplyne minuta, stojíš jen několik kroků od kůlu, k
němuž Giakové připoutali zajatého člena jízdní pohraniční stráže. Dřevo už
vzplálo a velká oblaka hustého dýmu zahalují ubohou oběť. Pevně svíráš
topůrko sekery a vrháš se vpřed skryt kouřovou clonou. Jedinou ranou
přetínáš provazy, jimiž jsou spoutány zajatcovy ruce, a s osvobozeným
mužem prcháš zpět do bezpečí lesa. Jak si klestíte cestu mezi stromy a
houštinami, doléhá k vám vřeštění Giaků, kteří už zjistili, že jim vězeň
záhadně zmizel v oblacích dýmu. Obrať na 117.
298
Leskle černá ptákova hlava se beze spěchu otáčí a havran tě proklíná! V
příštím okamžiku už důstojně vzlétá nad stromy a brzy se ztrácí z tvého
zorného pole. šokován tím, co jsi slyšel, nabýváš nyní jistoty, že opeřenec
je ve službách Temných pánů a teď už je snad na cestě k nim, aby je zpravil
o tom, kde tě hledat.
Chceš-li jít dál touto cestou, otoč na 121.
Jestli chceš nechat cestu cestou a místo toho se pustit skrz les, obrať na 38.
299
Brzy si uvědomuješ, že zacházíš hloub a hloub do zalesněné bažiny.
Pokračovat dál stejným směrem by bylo jistě pomalé a navíc i riskantní.
Chceš-li se přesto dál držet svého směru, obrať na 227.
Pokud chceš změnit směr a zamířit raději k pevnější půdě, obrať na 95.
300
Kráčíš déle než hodinu a po celou dobu sleduješ ostražitě oblohu nad
sebou, abys včas objevil nebezpečí, které by mohlo přijít ze vzduchu.
Dvakrát jsi zahlédl typické a nezaměnitelné stíny, které už zdaleka ohlašují
blížící se Kraany. V obou případech tě bystré smysly a pohotová reakce
zachránily před přepadením. Ale teď padáš hlady a musíš se pořádně najíst.
Sněz jednu porci potravy.
Když ses posilnil, můžeš pokračovat otočením na 13.
301
Schopnost naslouchat Šestému smyslu ti prozradila, že na západní cestě číhá
smrt.
Volíš tedy jižní pěšinu. Obrať na 27.
302
Zvol číslo v Tabulce náhody.
Pokud ti padne číslo 0 - 2, obrať na 110.
Pokud ti padne číslo 3 - 9, obrať na 285.
303
Les, kterým jdeš, je řídký, navíc v nepříjemně kopcovitém terénu. Není to
právě ideální útočiště před vzdušnými nepřáteli. Přebíháš od stromu ke
stromu, aby ses vyhnul nebezpečí, že tě zpozoruje Kraan, když nedaleko za
sebou slyšíš sípavý dech a hrdelní vrčení vlkodlaků.
Pokud ovládáš Kai disciplínu Maskování, obrať na 237.
Pokud ne, obrať na 72.
304
Drahokam sálá neuvěřitelným žárem, který ti popálil ruku. Ztrácíš 2
KONDIČNÍ body. Spěšně ho sbíráš cípem svého pláště, ušitého ze silné
látky, a ukládáš do batohu. Napadá tě, že drahokam takové velikosti má
určitě cenu stovek Zlatých. Ale zatím se Giakové dostali nebezpečně blízko
a jejich šípy ti sviští kolem hlavy, obracíš se tedy a rychle ustupuješ do
bezpečí nedalekého lesa.
Obrať na 2.
305
Skrz pootevřené dveře prvního stavení vidíš uhlířovo tělo, které leží
obličejem dolil na nerovné a chladné kamenné podlaze. Na první pohled je
jasné, že muž byl zavražděn: ze zad mu trčí dlouhé kopí. Všechen nábytek i
ostatní věci, jimiž místnost bývala vybavena, se válejí kolem, rozbity a
rozdupány - nic nezůstalo vcelku.
Takovou zálibu v ničení věcí nalézají jen Giakové, a proto nepochybuješ,
že spoušť kolem je jejich nenávistné dílo. Letmé nahlédnutí do ostatních
srubů nabízí stále stejný pohled, všude mrtví lidé a zničené věci. V
posledním dřevěném domě nalézáš kopí s giackými znaky, a tak se tvé
podezření mění v jistotu. Jestli si chceš kopí vzít sebou, můžeš. Na další
cestu vyrážíš s ještě větším odhodláním, než předtím. Své poslání musíš
splnit stůj co stůj, aby temné síly neušly zaslouženému trestu.
Obrať na 105.
XVII. Vidíš starého poustevníka, schouleného v rohu srubu.
306
Zvuky bitvy za tvými zády postupně slábnou. Najednou tě k zemi sráží
jakási neznámá síla. Vzápětí zjišťuješ, že se ze stromu na tebe vrhli tři
Drakkarimové. Bojuješ ze všech sil, ale bezvýsledně. Přesila je příliš velká
a nepřátelé jsou silní a obratní. Poslední zvuky, které na tomto světě slyšíš,
jsou krvežíznivé skřeky Drakkarimů, které vydávají, když zvedají oštěpy k
ráně. Zde se uzavírá tvůj život a končí cesta za králem.
307 - Ilustrace XVII
Rychle a téměř bez námahy šplháš nahoru. Hlavou se ti při tom mihla
vzpomínka na spousty stromů, které jsi zdolal jako dítě v okolí Toranu,
když sis chtěl pochutnat na ovoci nebo se pokochat pohledem na
překrásnou sommerlundskou krajinu. Vstup do domu zajišťuje sklápěcí
poklop ve spodní části srubu. Tlačíš na něj, poklop se poslušně otevírá a ty
nakukuješ dovnitř. V rohu chatky sedí schoulený a třesoucí se starý
poustevník. Jakmile v tobě podle oblečení poznává rytíře Kai, rozlévá se
mu po obličeji výraz neskonalé úlevy. Stařec se dává do řeči, sděluje ti, že
v téhle oblasti se to Giaky jen hemží a že napočítal alespoň čtyřicet Kraanů,
kteří během posledních tří hodin přeletěli nad jeho obydlím. Bez výjimky
mířili k východu.
Poustevník drobnými stařeckými krůčky přechází ke spížce a vrací se s
talířem čerstvého ovoce. Vděčně mu děkuješ a ukládáš si ovoce do batohu.
Je ho dost právě na jednu porci jídla. Poustevník ještě přináší bytelné
válečné kladivo a pokládá ho na stolek u dveří. "Tobě se může hodit lépe
než mně, můj pane," říká. "Prosím, přijmi tuto spolehlivou zbraň, jestli
chceš." Kladivo si můžeš vzít jen v případě, že je vyměníš za jinou zbraň.
Nemůžeš dopustit, aby tu poustevník stál proti případnému útočníkovi s
holýma rukama. Znovu za všechno starci děkuješ, pozorně sestupuješ ze
stromu dolů a vydáváš se na další cestu.
Obrať na 213.
308
Dveře do stáje nejsou zavřené. Zastavil ses na prahu a tiše nasloucháš. V
temnotě uvnitř dýchá jeden kůň. Zvíře najednou podezíravě větří, a protože
mu smysly napovídají, že nablízku stojí neznámý člověk, zmocňuje se ho
panika a jako smyslů zbavené vyráží vpřed. Když tě míjí v úzkém prostoru
stájových dveří, nestačíš včas uskočit a kůň tě sráží k zemi. Ztrácíš 1
KONDIČNÍ bod.
Pokud ovládáš Kai disciplínu Spřízněnost se zvířaty a chceš ji využít, obrať
na 122.
Jestli chceš splašeného koně dohonit, obrať na 233.
309
Ještě jsi neudělal ani deset kroků, když tu havran, sedící na cizincově ruce,
varovně zakrákal. Zahalený muž se otáčí tváří k tobě a vyráží přitom
pronikavý skřek, z něhož ti tuhne krev v žilách a žaludek se ti svírá hrůzou
a zděšením. Před tebou stojí Vordak, velitel Temných pánů a jeden z
nejmocnějších nepřátel. V příštích okamžicích sem přibíhá ještě houf
Giaků, kteří na tebe bez váhání útočí. Bojuješ udatně, ale přesila, jíž se
snažíš čelit, je příliš velká.
Poslední věc, kterou na tomto světě vnímáš, je ledový stisk Vordakových
bezmasých prstu kostlivce, které ti svírají hrdlo tak dlouho, dokud se zcela
nepropadneš do věčné temnoty. Tady končí tvůj život i cesta ke králi.
310
Na zdi protější budovy jsi zahlédl malou vybledlou tabulku.
Vzpomínáš si, že schůzky královské rady se konají v Pevnosti, k níž vede
zcela jistě západní cesta.
Obrať na 37.
311
Půda na strmém úbočí kopce podkluzuje a kameny se pod tvýma nohama
drolí. Riskuješ vteřinku zdržení a ohlížíš se přes rameno. Z lesa pod
kopcem právě vybíhají dva Giakové a vrhají se ke stěně, aby mohli šplhat
za tebou. Stoupáš vzhůru ze všech sil, a když jsi asi tak v půli cesty, nalézáš
kousek stranou po své pravici jeskyni, jejíž vchod je skoro úplně zasypaný
sesunutou půdou.
Chceš-li v jeskyni hledat úkryt, obrať na 279.
Pokud se chceš raději jeskyni vyhnout a šplhat dál k vrcholku, obrať na 47.
Pokud jednou z Kai disciplín, které ovládáš, je umění Maskování, otoč na
324.
312
Proklínáš svou smůlu. Všechno vypadá, jako kdyby se Temní páni a
příroda spikli proti tobě. Ale žádné překážky nemohou být dost velké, aby
otřásly tvým odhodláním dostat se se svým poselstvím až ke králi. Z šatů i
z obličeje si stíráš přilnavé bahno, pak se obracíš a vydáváš se na další
cestu lesem. Otoč na 299.
313
Stíráš ze zbraně smrdutou giackou krev a pak rychle slézáš z kopce, abys
byl dole dřív, než Kraan objeví své mrtvé pány. Sestup je obtížný, půda a
kameny ti ujíždějí pod nohama, mnohokrát bezmocně kloužeš i několik
metrů, než se ti podaří zachytit se nějaké opory.
Odečti si 1 KONDIČNÍ bod, protože máš nohy plné odřenin a šrámů.
Obrať na 248.
314
Trvá skoro hodinu, než dospěješ k Pevnosti. Cestou tam potkáváš obyvatele
Holmgardu a ve všech obličejích čteš strach a zděšení, v ulicích vládne
zmatek. Tvůj průvodce přistupuje k ozbrojeným strážcům u hlavní brány a
sděluje jim, jak důležité poslání plníš a jak naléhavou zprávu neseš králi.
Vyhledej číslo v Tabulce náhody.
Pokud ti padne číslo 0 - 6, obrať na 341.
Pokud ti padne číslo 7 - 9, obrať na 98.
315
V uzlu smotaném z ženských šatů se skrývá malý sametový váček,
obsahující 6 Zlatých, a kus voňavého mýdla. Jestli chceš, můžeš si mince i
mýdlo vzít, než se vydáš na další cestu za králem.
Obrať na 213.
316
Nedíváš se vpravo vlevo a uháníš pryč, aby ses nestřetl s nepřítelem.
Zapomínáš na opatrnost, a to se ti brzy vymstí: noha se ti zaklínila mezi
kořeny stromů a ty se teď válíš jak široký tak dlouhý ve spadaném listí
smíšeném s prachem. Rychle vyskakuješ, zvedáš zbraň a řítíš se dál
porostem od úpatí vršku k hustému lesu. Kraan už sice nad tebou nekrouží,
ale na vrcholku kopce za sebou rozeznáváš siluety dvou Giaků. Chceš si
setřít špínu z obličeje a dotkneš se přitom cela, až zasyčíš bolestí: cítíš na
čele velkou podlitinu. Bez dalšího otálení zabíháš hlouběji do bezpečí,
které ti poskytuje les.
Obrať na 331.
317
Instinktivně seskakuješ dolů ze schodiště a dopadáš na kamennou podlahu.
Duchapřítomnost ti znovu zachránila život, protože v příštím okamžiku se
ze stropu řítí ohromný žulový blok a dopadá přesně do míst, kde jsi ještě
před vteřinou stál.
Celý roztřesený, ale naštěstí nerozdrcený se stavíš na nohy. Ke svému
úžasu vidíš ve stropě malý obdélník zachmuřeného nebe, částečně
schovaný za spletencem trnitých šlahounů. Pracně šplháš ven z krypty a
hned míříš k jižní bráně pohřebiště, abys byl co nejrychleji pryč odtud. V
dálce už jsou vidět do špiček otesané klády, z nichž obyvatelé Holmgardu
zbudovali obranné valy kolem celého města.
Otoč na 61.
318
Ženou se k tobě dva vojáci v čele s velitelem a všichni míří kušemi přímo
na tvou hlavu. Teprve když doběhnou blíž, poznávají podle obleku tvůj
původ a příslušnost k rytířům řádu Kai a v tu chvíli se jim rozlévá po
tvářích výraz hluboké úlevy.
"Můj pane," zdraví tě seržant, "kde jsou další rytíři a učenci Kai? Čekáme
netrpělivě na vaši pomoc, protože Temní páni nás nemilosrdně drtí a ztráty,
které jsme dosud utrpěli, jsou značné." Stručně líčíš statečnému vojákovi
osud svých soukmenovců a zasvěcuješ ho i do účelu své cesty: musíš co
nejrychleji osobně mluvit s králem. Spěcháte se seržantem zpět k lodím,
kde se tě ujímá jiný důstojník, který bez meškání vybírá pro oba dobré
koně, a společně jedete k vysokým horám a hlavní bráně Holmgardu.
Obrať na 129.
319
Slizký tvor vydává táhlý a příšerný smrtelný chropot a bezvládně se hroutí.
Dodatečně se tě zmocňuje panika, rychle se škrábeš na nohy, z čelistí mrtvé
obludy vytahuješ opasek, o němž se domníváš, že je tvůj, a pak už bez
ohlédnutí prcháš k slabému světélku, které vidíš v dálce před sebou. Když
konečně vybíháš na denní světlo, s ohromným ulehčením padáš na zem,
pokrytou spadaným listím, a těžce popadáš dech, který se jen pomalu
uklidňuje. Po nějaké chvíli si sedáš a přitom zjišťuješ, že svůj pásek máš
pořád na správném místě - přece jen jsi ho neztratil. Díváš se, cos to vlastně
vyprostil z tlamy hrabonora. Je to nějaký kožený popruh s nevelkým
měšcem a nožem v pochvě. Otevíráš váček a nalézáš v něm 20 zlatých
mincí. Na další cestu si odtud můžeš vzít všechno, co pobereš, i nůž i
zlaťáky. Už se cítíš poněkud lépe, ještě si musíš dát do pořádku všechno
cestovní vybavení a můžeš jít dál.
Obrať na 157.
320
Jak běžíš napříč otevřeným polem k lesu, vrhá se Kraan střemhlav dolů a
zatíná ti do paže svůj nebezpečný pařát. Dřív než stačíš útok opětovat,
Kraan už zase vzlétá a vydává přitom skřeky, plné nenávisti. Dobíháš do
lesa, ale se ztrátou 2 KONDIČNÍCH bodů. Otoč na 264.
321
Už skoro hodinu jdeš podél klikatícího se břehu řeky. Právě máš před
sebou další říční zákrut, když k tobě dolehnou zvuky vzdálené bitvy. Abys
získal lepší přehled o krajině, vybíráš si jeden strmý vršek a opatrně šplháš
k jeho vrcholku.
Obrať na 273.
322
Stoupání do strmého kopce je vyčerpávajícím bojem s vlastní touhou
padnout a na nic nemyslet. Trvá celou věčnost.
Pohled, který se ti shora otevírá, není povzbudivý. Za tebou ještě doutnají
zbytky kláštera, zčásti schované mezi větvemi stromů. Na severní straně
stoupá přímo k obloze mohutný sloup smolně černého dýmu. Občas
prošlehnou kouřem jasné plameny, to když nenasytnému ohni padne za
oběť další tučné sousto. Svírá se ti srdce žalem a touhou po pomstě, protože
plameny obracejí vniveč tvé rodiště, milovaný přístav Toran. Z myšlenek
na zničený domov tě vrací do přítomnosti skřek Kraana, jenž krouží přímo
nad tebou a chystá se zaútočit. Dělí tě od něho asi dvacet metrů. Kraan
dychtí po tvé krvi.
Jsi-li připraven s Kraanem bojovat, jakmile se vrhne dolů, obrať na 17.
Chceš-li se vyhnout boji a co nejrychleji sešplhat z prudkého kopce dolů,
obrať na 89.
323
Z vrcholku věže se ti otevírá pohled na všechny strany. Daleko na severu
stoupá k nebi smolně černý sloup hustého dýmu. Občas prošlehnou
kouřem oranžové prsty plamenů. Při téhle podívané jakoby ti srdce
vypovědělo další službu a zastavilo se - ten zlověstný černý mrak nemůže
znamenat nic jiného, než že hoří Toran, důležitý sommerlundský přístav. Z
jihozápadní strany k tobě v poryvech větru doléhají zvuky bitvy. Zřejmě se
nebojuje daleko, odhaduješ, že bitva zuří nejdále pět mil odtud. Na podlaze
ve strážní věži leží podlouhlá bedna.
Chceš-li ji otevřít, otoč na 290.
Pokud chceš raději věž opustit a slézt po žebříku dolů, obrať na 140.
Dávej ale pozor, abys nešlápl na některou nespolehlivou příčku.
324
Přetahuješ si přes hlavu kapuci a vrháš se mezi balvany u ústí jeskyně.
Téměř nedýcháš a jsi stočený do malého nenápadného klubíčka, jako bys
ani neměl v těle kosti. Celý se přikrýváš zeleným pláštěm. Trvá to jen pár
okamžiků a Giakové už jsou tady. Vyšplhali na kamennou plošinku před
jeskyní a teď svýma zelenavě žlutýma očima pozorně zkoumají celý vršek,
každou skulinku či výstupek. Za několik okamžiků se pouštějí do dalšího
zdolávání kopce, klejí a nadávají přitom ve svém podivném jazyce. V
duchu děkuješ z celého srdce svým mistrům a učitelům z kláštera Kai, kteří
tě vycvičili v ovládání Kai disciplíny Maskování. Teď ti tvá dovednost
zcela určitě zachránila život.
Pokud chceš prozkoumat jeskyni, obrať na 33.
Chceš-li raději bez otálení sešplhat z kopce dolů pro případ, že by se
Giakové vrátili, otoč na 248.
325
Opouštíš úkryt mezi stromy a vycházíš na volné prostranství. Giacký velitel
neváhá a hned, jak tě vidí, dává své strachem roztřesené tlupě povel k
ústupu.
Křičí: "Ogot! Ogot!" Všichni mizí v lese. Černě oděný Giak neprchá
bezhlavě jako ostatní. Zvedá proti tobě ruku sevřenou v pěst a hrdelním
hlasem nesrozumitelně vyhrožuje: "Raneg rogag ik - orgadaka okak rogag
gaj!" Teprve pak následuje své druhy.
Přejíždíš pohledem místo urputného boje a počítáš mrtvé Giaky. Leží jich
tu mezi mramorovými zbytky chrámu více než patnáct. Mladý kouzelník si
stírá z čela pot a kráčí ti vstříc s rukou napřaženou k přátelskému pozdravu.
Otoč na 349.
326
Velmi pozorně zasunuješ klíč do zámku a pootáčíš jím ve směru
hodinových ručiček. Po několika vteřinách se ozývá tlumené cvaknutí -
neklamné znamení, že klíč pracuje. Teď vytahuješ zástrčku a vzápětí se
těžké žulové dveře ztěžka pohnou na skrytých pantech. Do hrobky vniká
našedlé polosvětlo ze hřbitova. Dávno nepoužívaný východ je celý zarostlý
křovím s velkými trny, které se bolestivě zadírají do tvých rukou i tváří,
když se snažíš dostat ven z hrobky. Konečně jsi na svobodě a nedá ti to,
aby ses neohlédl. Masivní dveře už znovu pomalu uzavírají hrobku a náhle
jakoby se z hlubiny pod tebou ozvalo příšerné nelidské zasmání.
Zachvacuje tě slepá panika a ty se dáváš na bezhlavý útěk napřít
pohřebištěm k jižní bráně.
Obrať na 61.
327
Už za pár minut přilétá celé hejno Kraanů a krouží nad vrcholem kopce
nahoře nad tebou. Letmo je počítáš a zjišťuješ, že Kraanů, těch příšerných
tvorů, je tu nejméně šestnáct a každý z nich nese na hřbetě alespoň dva
Giaky, kteří jsou ozbrojeni dlouhými kopími a hlavy mají chráněné
těžkými bronzovými helmami s množstvím dlouhých, trnovitých výběžků.
Až k tobě doléhá jejich vzrušené bručení. Už tě spatřili!
Chceš rychle seskočit, aby ses dostal k chodbě, jejíž ústí vidíš sedm osm
metrů pod sebou, ale máš smůlu. Jedna noha se ti zaplétá do hustých
trnitých šlahounů tak pevně, že ji nemůžeš vyprostit, ztrácíš rovnováhu a
padáš bezmocně hlavou dolů. Zůstáváš tak viset - beze zbraně a bez
možnosti jakkoliv se bránit. Naštěstí pro tebe je konec rychlý. Jakmile
první Giak vrhá své kopí proti tvé hrudi, smrt na sebe nenechává dlouho
čekat. Zde se uzavírá tvůj život i tvá cesta.
328
Jakmile je tvor mrtev, jeho tělo se pomalu mění v odpornou zelenavou
tekutinu. Sleduješ, jak se všechna tráva a ostatní rostliny okamžitě kroutí a
vzápětí hynou, jakmile se jich kouřící a čpící hmota dotkne. Nedaleko
rozkládajícího se těla leží v trávě veliký, nepochybně cenný drahokam.
Pokud chceš drahokam zvednout, obrať na 76.
Chceš-li toto místo co nejrychleji opustit, obrať na 118.
329
Pustil ses dolů z kopce a dostal ses ke hřbitovu. Okamžitě tě pohlcuje
podivná mlha a cáry mraků, které se převalují nízko nad pohřebištěm a
brání slunečním paprskům, aby pronikly až k zemi. Udržují tak celý hřbitov
v ustavičném pološeru. Cítíš, jak ti všemi kostmi proniká plíživý chlad.
Kůň se začíná vzpínat, plaší se a ať děláš, co děláš, nemůžeš ho přimět, aby
pokračoval vpřed. Nechce udělat už ani krok k tomu hroznému místu.
Nezbývá ti nic jiného, než slézt z koně, nechat zvíře tady a jít dál pěšky.
Obrať na 284.
330
Zmožen námahou zastavuješ, aby sis na pár minut odpočinul. Usedáš na
kmen padlého stromu. Jak tak nabíráš nových sil, rozhlížíš se kolem sebe a
zpozoruješ pod kládou velký ranec.
Pokud chceš balík prozkoumat, abys zjistil, co je uvnitř, obrať na 315.
Chceš-li nechat ranec ležet, kde je, a raději rychle pokračovat v cestě, otoč
na 213.
331
Ve změti hustě prorostlých kořenů a trnitých šlahounů zeje ústí jakési
chodby, jejíž pokračování se ztrácí v nitru kopce před tebou. Otvor je
vysoký přibližně dva metry a něco přes tři metry široký. Zblízka cítíš, jak z
hloubi inkoustově černé temnoty slabounce vane chladný vzduch.
Přemýšlíš o tom, co to znamená. Kdyby chodba ústila na protilehlé straně
kopce, mohlo by ti to ušetřit spoustu hodin vyčerpávajícího šplhání.
Jenomže v chodbě by mohla říhat i neznámá nebezpečí.
Pokud chceš vstoupit do chodby, obrať na 170.
Jestli chceš raději šplhat nahoru na kopec, obrať na 280.
332
Chodba, kterou tě muž vede, je plná zákrutů a topí se ve tmě. Po deseti
minutách chůze přicházíte ke schodům, strmě stoupajícím k malým
dřevěným dvířkům. Na posledním stupni schodiště muž mačká tajné
tlačítko a dveře se otvírají. Vstupujete do rozlehlé ložnice se stěnami
vytapetovanými krásným plyšem a s ohromnou mramorovou vanou, jež
zabírá celý jeden roh místnosti. Muž ti nabízí, aby ses zde osvěžil a
odpočinul si, zatímco on bude domlouvat slyšení u krále. Rychle se koupeš
a převlékáš se do jakéhosi bílého šatu, který jsi našel rozložený na velké
desce mramorového stolu. Sotva ses převlékl a upravil, už je tu zpátky tvůj
průvodce a vede tě další dlouhou chodbou se stěnami plnými nádherných
tapiserií. Konečně stojíš před mohutnými dveřmi, jež střeží dva vojáci ve
stříbrném brnění.
Za několik okamžiků se setkáš s králem.
Obrať na 350.
333
Už skoro půl hodiny se prodíráš hustým porostem, když tu z výšky nad
stromy k tobě doléhá plácání velkých křídel. Díváš se vzhůru a tam
vzduchem plachtí obrovský Kraan. Přilétá od severu a zakrývá oblohu
rozložitými křídly.
Na Kraanových zádech sedí dva šedaví tvorové, ozbrojení dlouhými
kopími. Jsou to horští Giakové - malé ošklivé nestvůrky, plné záště a
nenávisti. Před mnoha staletími přinutili Temní páni jejich předky, aby pro
ně vybudovali pekelné sídlo Helgedad, které leží v sopečných pustinách za
horami Durncragského pohoří. Výstavba Helgedadu trvala dlouho a byla
pro Giaky mučivou zkouškou odolnosti. Jen nejsilnější jedinci přežili horké
a jedovaté ovzduší Helgedadu a těžkou dřinu.
Skrýváš se mezi stromy, takřka nedýcháš a stojíš úplně bez pohnutí,
protože Kraan právě přelétá přímo nad rvou hlavou a pak naštěstí pokračuje
dál k jihu. Když máš jistotu, že je skutečně pryč, znovu se pouštíš do
potyčky s vegetací a pokračuješ ve své cestě. Obrať na 131.
334 - Ilustrace XVIII
Vodní tok si razí cestu mezi vysokými skalisky. Jdeš těsně podél vody a
náhle vidíš nahoře na cestě čtyři vojáky v čele s velitelem. Jsou oblečeni do
uniforem královské armády.
Chceš-li se k neznámým mužům přiblížit, obrať na 162.
Chceš-li využít toho, že ovládáš Kai disciplinu Maskování, a v úkrytu
počkat, až muži zmizí, otoč na 73.
Pokud ovládáš Kai disciplínu Šestý smysl a chceš ji využít, obrať na 48.
335
Když jsi přišel blíž, smolně černý pták se vznesl vysoko k obloze a brzy ti
zmizel z dohledu. Prohlížíš si velmi pečlivě strom, na němž pták seděl, ale
nic neobvyklého na něm nenalézáš. Abys zbytečně dál neztrácel
drahocenný čas, vydáváš se na další pouť. Obrať na 121.
336
Jako velká voda ses vřítil na mýtinu. Giakové jsou celí zkoprnělí
překvapením a toho musíš využít. Bez vteřinky zaváhání a bez rozmýšlení
útočíš na jednoho z nich, na toho, který stojí k tobě nejblíže. Je mrtvý ještě
dřív, než jeho tělo dopadne na zem. Zbylí Giakové tasí své zahnuté meče a
útočí na tebe. Bojuj s nimi postupně.
Giak 1: UMĚNÍ BOJE 14, KONDICE 11
Giak 2: UMĚNÍ BOJE 13, KONDICE 11
Pokud se ti podaří zvítězit, osvobodíš vojáka pohraniční jízdní hlídky a
otoč na 117.
XVIII. Nahoře na cestě vidíš čtyři muže v čele s velitelem v uniformě
královské armády.
337
Zabýváš se ozdobným zámkem a náhle se za tvými zády ozývá ohlušující
rachot a praskání.
Zvol číslo v Tabulce náhody.
Pokud ti padne číslo 0 - 4, obrať na 219.
Pokud ti padne číslo 5 - 9, obrať na 317.
338
Když se znovu probíráš k vědomí, zjišťuješ, že ležíš při úpatí prudkého
srázu, celý zapletený do chuchvalce jakýchsi dlouhých travin. Batoh a
zbraň jsi ztratil a ke všemu tě hrozně bolí hlava. Nemáš tušení, jak dlouho
jsi tu ležel v mrákotách, ale uvědomuješ si, že čas nezadržitelně běží a že
musíš bez dalšího otálení vyrazit na cestu. S námahou se škrábeš na nohy a,
aby ses zorientoval, rozhlížíš se kolem dokola. Máš štěstí - batoh i zbraň
vidíš kousek výš na srázu. Zřejmě se ti při pádu uvolnily a uvízly mezi
vegetací na kopci. Rychle sbíráš své věci, dáváš si výbavu znovu do
pořádku a vyrážíš k lesu, který je kousek odtud.
Obrať na 113.
339
Rychle uskakuješ stranou, a tak dlouhá dýka dopadá na skleněnou desku
pultu, která se tříští na sto kusů. Snědý mladík na tebe útočí a je třeba s ním
bojovat.
Zabiják: UMĚNÍ BOJE 13, KONDICE 20
Pokud svého protivníka zneškodníš během prvních čtyř kol zápasu, otoč na
94.
Jestli není rozhodnuto po prvních čtyřech kolech zápasu, otoč na 203.
V kterémkoli stadiu boje můžeš zápas vzdát tím, že vyklouzneš předními
dveřmi ven. Otoč na 7.
340
Odhodlaně cváláš vstříc blížícímu se vlkodlaku a jeho pánu. Zbraň máš
napřaženou k úderu. Giak tě spatří a hned tasí dlouhou zahnutou šavli.
Musíš bojovat s vlkodlakem i s Giakem najednou, jakoby to byl jeden
nepřítel.
Giak + vlkodlak: UMĚNÍ BOJE 14, KONDICE 24
Pokud zvítězíš, obrať na 193.
XIX. Strážní tvému vyprávění nevěří a odmítají tě vpustit dovnitř.
341 - Ilustrace XIX
Strážci neuvěřili tvému vyprávění a zcela rozhodně tě odmítají pustit
dovnitř. Mezitím tvůj průvodce zmizel někde v davu a ty tu stojíš sám a
bezradný uprostřed města, plného zmatku a neklidu. Poslední vývoj
událostí tebou poněkud otřásl. Sklíčeně a bez cíle se necháváš unášet kus
cesty davem a najednou zjišťuješ, že ses ocitl před palácem holmgardského
společenství učenců. Stojí u mostu, který spojuje oba břehy Eledilu kousek
od místa, kde se řeka vlévá do Holmgardského zálivu.
Pokud chceš vstoupit do paláce společenství, obrať na 210.
Chceš-li se poohlédnout po nějaké další cestě, která by tě dovedla k
Pevnosti, otoč na 37.
Pokud chceš využít toho, že ovládáš Kai disciplínu Stopování, obrať na
310.
342
Ozvěna tvého hlasu doznívá mezi stromy a cizinec se pomalu otáčí
obličejem k tobě. Srdce se ti hrůzou zastavilo a krev ti ztuhla v žilách,
protože ten, kdo tu stojí, není lidskou bytostí. Je to Vordak, krutý a mocný
velitel Temných panů. Netvor vydává tak příšerný skřek, že ti zaléhá v
uších, a pak zvedá vysoko nad hlavu těžký černý palcát, aby se na tebe
mohl vrhnout. Hrůza tě na okamžik ochromuje, protože cítíš, že Vordak
útočí nejen palcátem, ale i svou duševní energií. Pokud se nedokážeš
zaštítit Nehmotnou clonou, odečti 2 body z UMĚNÍ BOJE. Musíš s
netvorem bojovat. Je odolný vůči Útoku duševní silou.
Vordak: UMĚNÍ BOJE 18, KONDICE 26
Pokud se ti podaří zvítězit, obrať na 123.
343
Jsi uvězněn masou vzájemně prorostlých větví a kořenů. Po chvíli vypětí se
ti konečně podařilo vyprostit z pevného sevření pravou ruku, popadnout
sekeru a tec! si pomalu klestíš cestu skrz bujnou vegetaci dopředu, kde
doufáš, že bude les řidší a prostupnější. Plást máš na mnoha místech
rozedraný, v levé ruce máš tržnou ránu a nad loktem bolestivou pohmožděninu.
Ztrácíš 2 KONDIČNÍ body.
Obrať na 213.
344
Cítíš se velmi slabý a zmocňuje se tě závrat. Nohy ti už skoro vypovídají
službu a podlamují se pod tvou vahou. Pokoušíš se dopotácet se ke dveřím,
ale zabiják je rychlejší - skáče na tebe a sráží tě k podlaze.
Obrať na 60.
345
Rychle si přetahuješ kapuci svého zeleného pláště, jaký nosí všichni rytíři
řádu Kai, přes hlavu a zůstáváš bez hnutí a téměř bez dechu stát, protože
Kraan krouží přímo nad tebou. Trvá to několik minut, pak slyšíš shora
zuřivé klení Giaků a chvíli nato začíná tlukot velkých křídel slábnout,
protože Kraan mizí směrem na západ. Tvoje rychlá reakce ti zachránila
život Nebýt jí, jistě by ses stal kořistí Giaků a neušel bys smrti.
Chceš-li se nyní vrátit na cestu, obrať na 272.
Pokud chceš dál pokračovat pod ochranným příkrovem stromů, obrať na
19.
346
Hluboko mezi žebry kostry vězí kopí. Je v dobrém stavu, jestli chceš (a
máš-li volnou ruku), můžeš si zbraň vzít sebou na další cestu. Abys opustil
paseku, obrať na 14.
347
Stromy kolem dokola začínají řídnout a teď se přímo před tebou vynořila
silueta starého dřevěného srubu, schouleného pod baldachýnem dubových
větví. Obydlí vypadá opuštěně a odhaduješ, že těžko bude skrývat něco
cenného. Vedle hlavních dveří se krčí nevelká truhla, těsně přimáčknutá ke
stěně. Otevíráš ji a zjišťuješ, že je plná jakýchsi smotků z tenkých větviček,
pevně omotaných silným provazem. Jeden konec každého provazu je
namočen do pryskyřice. Poznáváš, že v truhle jsou uskladněné louče.
Kousek od truhlice s loučemi leží krátký meč a troudník. Jestli myslíš, že
by se ti krátký meč, troudník či louče mohly hodit a chceš si něco vzít,
můžeš, ale nezapomeň si získané předměty zapsat do své Průvodní listiny.
Po prohlídce srubu vycházíš ven, zavíráš pečlivě dveře a po zarostlé pěšině
se vydáváš k severovýchodu.
Obrať na 103.
348
Už už zvedáš nohu, abys odkopl mrtvého hada, když tu ti srdce strachem
poskočilo, protože až teď poznáváš, že ses utkal s červenou bažinnou zmijí.
Nikdo nezná účinnou ochranu proti jejímu prudce jedovatému uštknutí. Je
jasné, že jít dál tímto směrem by se rovnalo sebevraždě. Raději se velmi
opatrně vracíš po vlastních stopách, až konečně zase stojíš na pevné zemi a
vydáváš se znovu na cestu.
Obrať na 95.
349
Stojí tu před tebou mladý plavovlasý muž s melancholickým, a přitom
hluboce zkoumavým pohledem. V jeho tváři je ještě pořád citelné napětí z
přestálé bitvy. Dlouhá, nebesky modrá róba nese stopy nepohodlného
života uprostřed divočiny. Bere tvou ruku do své a přitom se mírně uklání:
"Mé upřímné díky patří tobě, rytíři Kai. Už mi nezbývalo mnoho sil a
kdybys nepřišel a nepomohl mi, bezpochyby by se mé dny skončily na
špicích giackých kopí." Vidíš, že muž, tvůj vrstevník, se sotva drží na
nohou, a tak ho jemným pohybem přiměješ, aby usedl na jeden z
povalených mramorových sloupů, zatímco pozorně nasloucháš jeho
slovům. "Jmenuji se Benedon. Jsem členem Bratrstva křišťálové hvězdy, to
je společenství mágů a kouzelníků z Toranu. Jsem už několik dní na cestě
do vašeho kláštera, kam mě vyslal Mistr našeho společenství s neodkladnou
zprávou." Při těchto slovech vytahuje Benedon zpod bohatých záhybů
svého šatu pergamenový svitek a podává ti ho.
"Jak vidíš, dopis jsem už otevřel a přečetl si ho. První hodiny války mě
zastihly na hlavní sommerlundské silnici, po níž jsme cestovali ve třech, já
a dva moji průvodci. Kraanové na nás nečekaně zaútočili, my jsme se
rozprchli do lesa a tam jsme jeden druhého ztratili."
Držíš v rukou dopis, který mohl změnit krutý osud kláštera, kdyby byl
přišel včas. Obsahuje varování pro rytíře řádu Kai, zprávu, že Temní páni
shromaždují za Durncragským pohořím ohromnou armádu. Mistr
toranského bratrstva v dopise naléhá na rytíře a učence Kai, aby odložili
oslavy Fehmarnova svátku a aby se připravili na boj.
"Mám obavy, že jsme byli zrazeni," říká Benedon a hlava mu přitom klesá
starostmi a žalem. "Jeden z mých druhů, bratr jménem Vonotar, objevil
zakázaná tajemství černého umění. Před deseti dny zabil jednoho z našich
představených a od té doby jakoby se po něm slehla zem. Z různých stran
jsme se ale doslechli, že se přidal k Temným pánům." Na oplátku vyprávíš
Benedonovi o všem, co se přihodilo v klášteře Kai a o své strastiplné pouti,
jejímž cílem je varovat krále před nebezpečím, kterému je vystavena celá
země. Mlčky a důstojně snímá Benedon ze své šíje zlatý řetěz a podává ti
ho. Na řetězu je zavěšený nevelký znak Křišťálové hvězdy. "Toto je
symbol našeho Bratrstva. My dva, já a ty, jsme v této těžké chvíli
skutečnými bratry na život a na smrt. Předávám ti talisman, který nosí štěstí
- snad tě bude chránit na tvé další cestě." Dojatě mladému muži děkuješ,
řetěz si s úctou zavěšuješ kolem krku a křišťálovou hvězdu skrýváš pod
plátnem košile na holém těle. (Nezapomeň si řetěz s hvězdou poznamenat
do Průvodní listiny.) Benedon se chystá k odchodu a dává ti sbohem.
"Musíme z tohoto zlořečené místa zmizet dřív, než se Giakové vrátí s
čerstvými posilami. Je na tase, abych se vrátil ke svému Bratrstvu. Loučím
se s tebou, bratře. Snad tě bude přízeň nebes provázet na další cestě."
Obrať na 293.
350 - Ilustrace XX
Vstupuješ do Trůnního sálu, oslnivě nádherné místnosti, bohatě zdobené
zlatem na jasně bílém podkladě. Král a jeho nejbližší rádcové se sklánějí
nad rozměrnou mapou, která leží rozložena na mramorové desce uprostřed
místnosti. V obličejích všech mužů se zračí obavy a napětí.
Začal jsi se svým vyprávěním a v tu chvíli utichá celý sál a pozornost všech
přítomných se obrací k tobě. Vyprávíš pohnutou historii posledních chvil
kláštera Kai, líčíš smrt svých druhů a nakonec i nebezpečnou cestu za
králem sem, do Pevnosti. Do ticha doznívají tvá poslední slova, když tu k
tobě přistupuje král a bere tvou pravici do své.
„Lone Wolfe, osvědčil jsi obětavost a odvahu, jaké šlechtí pravého rytíře
řádu Kai. Tvá cesta sem byla jedno velké nebezpečí. Novina, s níž jsi
přišel, dopadá na nás jako další tvrdá rána osudu, ale zároveň nám v této
temné době zazářil majáček naděje - a tím je tvůj nepoddajný a odhodlaný
duch. To, co jsi dokázal, je velikou oslavou památky tvých učitelů. I my se
s úctou skláníme před tvým činem." Po králových slovech propuká v sále
jásot, ze všech stran slyšíš srdečné díky, projevy upřímného obdivu vhánějí
ruměnec do tvých mladých lící. Král zvedá ruce v utišujícím gestu a hlasy
zvolna slábnou, až se ztiší docela.
„Lone Wolfe, udělal jsi vše, co by Sommerlund mohl chtít od svého
poslušného syna, a přece tvá úloha ještě nemůže skončit. Sommerlund
nezbytně potřebuje tvé další služby. Temní páni jsou mnohem početnější
než my a jejich dobyvačné cíle neznají hranic. Naše poslední naděje leží v
Durenoru, kde je ukryta moc, která již jednou, před dávnými věky,
pomohla zvítězit nad Temnými pány. Lone Wolfe, jsi posledním z rytířů
řádu Kai - znáš a ovládáš tajná umění, ostatním smrtelníkům nedostupná.
XX.V obličejích krále a jeho nejbližších rádců se zračí obavy a soustředění.
Jsi ochoten vypravit se do Durenoru a vrátit se se Sommerswerdem,
Slunečným mečem? Jen s pomocí tohoto daru nebes můžeme překonat zlo,
jež napadlo naši zem, a zachránit ji." Pokud přijímáš výzvu k výpravě za
Sommerswerdem, Slunečným mečem, vydej se na další dobrodružství s
druhou knihou z cyklu Lone Wolfa:
Oheň na vodě.